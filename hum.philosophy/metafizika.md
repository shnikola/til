# Metafizika

Metafizika ("iza prirodnog") je grana filozofije koja istražuje fundamentalnu narav stvarnosti. Bavi se pitanjima što znači postojati i koje su različite vrste postojanja.

## Povijest

**Predsokratovci (6.st.bc.)** su uglavnom tražili neki princip pomoću kojeg će objasniti sve prirodne pojave: voda (Tales iz Mileta), zrak (Anaksimen), apeiron (Anaksimandar).

Heraklit je, prema malo kriptičnih fragmenata koje imamo, smatrao da je sve napravljeno od vatre i da je u **konstantnoj promjeni**. Suprotno od njega, Parmenid je smatrao da je stvarnost jedna, nepromjenjiva i bezvremenska.

**Sokrat** je uglavnom sve preispitivao svojom dijalektičkom metodom i nije imao neki stav o metafizici. Usto, nije ništa zapisivao, ali njegov učenik **Platon (4.st.bc) ** jest, pa je svoju **teoriju formi** prodao pod Sokratovu. Ideja je: postoji ova ili ona mačka, ali sve ih prepoznajemo kao mačke, pa očito postoji ideal mačke od kojeg su sve mačke napravljene. (Za nalaženje rupa u zaključivanju filozofa najbolje je početi od "očito").

Platonov učenik **Aristotel** je oblikovao modernu logiku i pisao o apsolutno svemu, pa tako i o metafizici.

**Skolastici (12-18.st.)** pokušavaju iskombinirati grčku misao s kršćanskom.

**Sveti Anselmo** donosi ontološki dokaz postojanja Boga: Zamislimo savršeno biće. Ideja bića bi bila savršenija ako bi stvarno postojalo. Dakle, savršeno biće mora postojati. (Meni se baš čini da su stvari savršenije ako ne postoje.)

**Prosvjetiteljstvo (17-18.st.)** je doba u kojem se po prvi put stvara moderna filozofija.

**Rene Descartes** kaže `Cogito, ergo sum`: ako sumnjam u sve, jedino mogu biti siguran da sumnjam, dakle mislim, dakle postojim. (Kritičari bi rekli - možda postoje neke misli, ali kako znaš da su tvoje?)

**Njemački idealizam (18-19.st.)** i Hegel se bave pitanjima poput: što možemo znati o objektima o kojima ništa ne možemo znati?

Amerikancima je to sve bilo apstraktno pa su osnovali ironično osnovali **Metaphysical Club (1879)** iz kojeg se izrodio pokret pragmatizma: teorija je zgodna, ali funkcionira li u praksi?

U **19. stoljeću** prirodna filozofija se počinje nazivati **znanost**. Definira se **znanstvena metoda**: ako primjetiš nešto čudno, smisli zašto se dogodilo; testiraj svoju teoriju, i ako je ispravna, daj drugima da provjere.

