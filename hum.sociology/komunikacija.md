# Komunikacija

## Slurs

Dugo me mučilo zašto crnci smiju jedan drugome reći "nigger", ali nije u redu ako to bijelac kaže. Onda sam shvatio da je "nigger" zapravo uvreda koju su oni prihvatili kao prijateljsku zajebanciju, ali često korištenje u glazbi i filmovima je skrilo izvornu uvredljivost te riječi.

Slično je i s drugim uvredama: ako mi prijatelj kaže "Gdje si pizdo?", nasmijat ću se. Ako mi nepoznati čovjek na ulici kaže "Gdje si pizdo?", zabrinut ću se.

Prema Žižeku (https://www.youtube.com/watch?v=5dNbWGaaxWM), međusobno podbadanje i prijateljska zajebancija su nužni kako bi se ljudi zbližili.  Forsiranje političke korektnosti je opasna forma totalitarizma jer ti nameće ponašanje koje smatra da je najbolje za tebe. To ne znači da je u redu vrijeđati druge, ali zastrašivanje i prisila korektnosti su puno gora opcija.

## Cenzura "zabranjenih" stavova

Cenzura je loša jer stvara crno tržište. Poput prohibicije alkohola i droga, cenzuriranje zabranjenih stavova otežava borbu protiv njih. Cenzura nacističke propagande u poslijeratnoj njemačkoj nije zaustavila podzemni neonacistički pokret. Ali kada se zabranjeni stav iznese na otvoreno, može se raspraviti o njemu i argumentirano ga uništiti. Kada netko zagovara ropstvo, to nam daje priliku da bolje shvatimo i spriječimo moderno ropstvo.

Cenzura je cilj svih kultova ličnosti, jer im pruža moć da nameću svoje mišljenje nad drugima bez mjesta za diskusiju.

## Trans zamjenice

Jordan Peterson tvrdi da nema ništa protiv korištenja zamjenice koju sugovornik preferira, dok god je taj dogovor postignut u dobroj volji između njih dvoje. Ono čemu se protivi je da zakon propisuje kako se kome treba obraćati, pogotovo ako se radi o nedavno stvorenim zamjenicama ("xe" i "xer") koje tek mali dio trans populacije koristi. Prema njemu, dizanje frke oko zamjenica su političke igre moći koje samo koriste trans pokret kako bi ostvarili druge ciljeve.

S druge strane, zakon koji je Peterson napao nigdje nije izričito tjerao ikoga da koristi neke zamjenice, već govori o izbjegavanju zlostavljanja trans osoba namjerno ih nazivajući pogrešnim imenom.

## Signaliziranje

Kada signaliziramo, što je skuplji i beskorisniji predment, to je signal učinkovitiji. Naočale za vid su skupe, ali su loš način za signaliziranje bogatstva jer su vrlo korisne - možda si ih kupio ne zato što si bogat nego zato što ti stvarno trebaju. S druge strane, golemi dijamant je odličan signal - nikome ne treba golemi dijamant, pa svatko tko ga posjeduje sigurno ima viška novca.

Neke odluke oko moralnih dvojbi također šalju signale. Katolik koji se protivi korištenju kondoma signalizira drugima (i sebi) koliko je dobar vjernik, dobijajući društveni kredibilitet. Kao u primjeru dijamanta, signaliziranje je učinkovitije ako se zasniva na nečemu inače beskorisnom. Ako katolik odluči  ne ubijati, iako je to u skladu s katoličkom doktrinom, loš je signal jer postoji hrpa drugih razloga zašto ne ubijati. Protivljenje kondomima je odličan signal upravo zato što je tako loša ideja.

U općenitijem slučaju, ljudi znaju koristiti moralne odluke da signaliziraju koliko su moralni. Ako donesu prema nekom moralnom principu donesu odluku koja uzrokuje patnju i uništenje, signaliziraju predanost apsolutnom slijeđenju svojih moralnih principa.

## Signaliziranje cijene

Ljudi će pojedinoj informaciji pridati pažnju proporcionalno cijeni slanja te informacije (npr. otvorit ćemo paket iz poštanskog sandučića prije nego pismo). Što je više uloženo u komunikaciju, to će veću težinu imati. Cijena može biti financijski trošak ili korištenje rijetkog resursa (vremena, talenta, truda). Pokazivanje da si spreman investirati resurse u poruku primaocu daje do znanja da je bitna.

Zato je lako ignorirati email, jer je njegova percipirana cijena minimalna. Digitalizacija čini oglašavanje efikasnijim i jeftinijim, ali samim time i manje uvjerljivijim. Efikasna komunikacija uvijek mora zadržati dozu neefikasnosti, jer će u suprotnom biti beznačajna.

## Protusignaliziranje

Signaliziranje svoje pozicije tako što ćeš činiti suprotno od onog što bi tvoj status nalagao, kako bi se distancirao od statusa neposredno ispod svoga. Npr. dok novi bogataši kupuju kičaste luksuzne predmete, stara aristokracija ih ne kupuje, jer time pokazuje da su toliko bogati da ne moraju uvjeravati ljude o svom statusu.

Općenito, odbacivanje standardnih statusnih signala je signaliziranje moći, odnosno demonstracije hendikepa. Npt. gitarist u bendu ne mora imati dobre higijenske navike, što signalizira da je toliko seksi zbog sviranja girare da se ne mora truditi ispunjavati konvencije.

## Avoiding regret

Kada daješ nekome informaciju ili izbor koji sadrži nešto loše i nešto dobro, (ili čak mnogo lošeg i malo dobrog), prirodna ljudska reakcija je da uveća dobro i umanji loše.

Npr. problem s prijavom poreza u engleskoj je što ne nudi ništa dobrog što bi pomoglo ovom mentalnom triku. U antičkoj Grčkoj, svaki građanin koji bi platio porez bi bio zapisan na stup, u čast njegovog doprinosa. To je funkcioniralo toliko dobro da su ljudi dobrovoljno prijavljivali kako im nije naplaćen porez, jer su i sami željeli biti na stupu.

Pri slijetanju aviona, ponekad te umjesto stepenica dočeka autobus, što je svima gnjavaža. Dobar trik koji stjuardese naprave je da kažu: "Loša vijest je da nemamo most, ali dobra vijest je da će vas autobus odvesti direktno do kontrole putovnica, pa ne morate vući svoju prtljagu". Većini ljudi nikad ne padne na pamet da autobus ima svojih pozitivnih strana.

Na ovaj način samo preusmjerivanjem nečije pažnje možeš stvoriti zadovoljstvo iz nečeg što je već postojalo, efektivno stvarajući kvalitetu bez potrošnje.

## Iskrenost

Dobar trik za natjerati ispitanike da budu iskreni pri ispunjavanju formulara: traži ih da se potpišu na početku umjesto na kraju. Iz sličnog se razloga traži od svjedoka da polože zakletvu prije davanja svjedočanstva - pokazalo se da su tada puno iskreniji.

## Autoritet

Ako želi da dijete posjeti baku, roditelj tradicionalnog autoriteta će reći: "Briga me što želiš, moraš posjetiti svoju baku". Ovo je pošteno jer ostavlja hijerarhiju moći transparentnom, i dopušta djetetu da se ponudi.

S druge strane, roditelj liberalnog autoriteta će reći "Znaš koliko te baka, voli, ali posjeti je samo ako to stvarno želiš." Pod iluzijom slobodnog izbora je puno više pritiska, jer ne samo da moraš posjetiti baku, nego moraš i voliti posjećivati je.

## Games and Rituals (Levi Strauss)

All games are defined by a set of rules which in practice allow the playing of any number of matches. Ritual, which is also 'played', is on the other hand, like a favored instance of a game, remembered from among the possible ones because it is the only one which results in a particular type of equilibrium.

Games thus appear to have a disjunctive effect: the end in the establishment of a difference between individual players or teams where originally there was no indication of inequality. At the end of the game, they are distinguished into winners and losers. Rituals, on the other hand, is the exact inverse: it conjoins, for it brings about a union, or in any case an organic relation between two initially separate groups.

## Grupe

Ako je grupa definirana željom članova da je napuste (npr. support grupe), s vremenom će članovi ostati samo oni koji grupu ne mogu napustiti. Zbog toga mnoge takve zajednice postanu toksične s vremenom.

# Literatura

* http://slatestarcodex.com/2014/12/17/the-toxoplasma-of-rage/
