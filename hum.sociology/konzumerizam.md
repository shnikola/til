# Konzumerizam

Ljudi ne kupuju proizvod, nego bolju verziju sebe. Kupuju ga ne zbog toga što on radi, nego zbog onog što zamišljaju da će raditi s njim.

## Vjernost brandu

Kada kupac odabere brand A ispred branda B, to nije zato što misli da je  brand A bolji, nego zato što više vjeruje brandu A da ga neće iznevjeriti. U nepouzdanoj situaciji, ljudi će platiti više ne za kvalitetu, nego za sigurnost da rezultat neće biti grozan.

## Health foods

Kada restoran želi prezentirati ponudu "health fooda", bitno je da koristi ne doista zdravu hranu, nego ono što gosti smatraju zdravom hranom. Jednom je to bila azijska kuhinja (smeđa riža i salata), danas gosti povezuju zdravlje s gustoćom nutrijenata (drevne žitarice, avokado, mikrozelenje). Ti novi "čarobni sastojci" su samo način da se postojeća hrana obuče u "zdravo" ruho. Drevne žitarice su škrob, Omega-3 masne kiseline su ulje, itd.

Industrija hrane uopće nije zainteresirana za zdravlje hrane koju servira, već samo za iluziju zdravlja koja će privući kupce.

## Kako funkcionira tržište umjetnina

Cijenu "visoke umjetnosti" određuje mali krug galerija kojima je u interesu učiniti umjetnine što skupljima. Velike galerije drže cijene tajnim, kako bi ih mogli mijenjati ovisno tko je kupac. Na taj način mogu odbiti kupce koje ne smatraju dovoljno "elitnima". Ako galerija prodaje samo odabranoj eliti iz umjetničkih krugova, stvorit će reputaciju ekskluzivnog brenda, pa će im i druge umjetnine vrijediti više.

Javne aukcije su često namještene. Aukcijske kuće plaćaju lažne kupce u publici da dižu ponudu, ili se čak prave da je netko digao ponudu (*chandelier bidding*). Kolekcionarima je u interesu dići cijenu predmeta na aukciji jer im onda raste vrijednost svih ostalih slika koje posjeduju. Nekad čak ista osoba anonimno bida više puta kako bi digla cijenu.

Osim kriminalaca koji koriste kupnju umjetnina za pranje novca, kolekcionari koriste donacije muzejima kako bi dobili porezne olakšice. Opet im se isplati da im umjetnine budu procijenjene na što veću vrijednost, kako bi olakšice bile što veće.

Tržište umjetnosti je iznimno ekskluzivno, kako za kupce, tako i za umjetnike. Samo malom broju umjetnika dopušta se da uspiju i samo njihovi radovi se smatraju vrijednima. To nisu nužno najbolji umjetnici, već oni koji imaju dobar marketing i koji dobro igraju igru s galerijama.

# Literatura

* https://www.edge.org/conversation/rory_sutherland-things-to-hang-on-your-mental-mug-tree
