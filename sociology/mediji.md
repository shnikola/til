# Mediji

## McLuhan

McLuhan u medije ubraja svako proširenje čovjekovog tijela i osjetila. To uključuje tisak, radio, televiziju, ali i jezik, odjeću, žarulju, automobile, ili bilo koju novu tehnologiju. Priroda medija kojima ljudi komuniciraju je oduvijek više oblikovala društvo nego sam sadržaj komunikacije. Kad god društvo razvije novu formu tehnologiju, sve funkcije tog društva se prilagođavaju toj novoj formi - poput Midinog dodira.

Mediji niske razlučivosti ("cool" mediji, za razliku od "hot" medija)ostavljaju mjesta za participaciju (upotpunjavanje praznina) slušatelju. Fotografija je tako "hot", a strip "cool".

Nova tehnologija i mediji koji dolaze s njom (npr. izum tiska, radija, televizije) mijenjaju čovjekovo okruženje i način na koji koristi osjetila. Novo okruženje je čovjeku nevidljivo, svjesni smo samo okruženja koje je postojalo prije njega - zato smo uvijek jedan korak iza u našem pogledu na svijet. Nevidljivost trenutnog okruženja je posljedica našeg živčanog sustava da nas zaštiti od psihološke boli zbog promjene.

Po McLuhanu, najveću utjecaj na ljudsku psihu imala je fonetska abeceda (baš fonetska, sa slikovnom nema problema). Kada čovjek nauči fonetsku abecedu, prelazi na sekvencijalno linearan način razmišljanja i počne kategorizirati informacije. Gubi bogatstvo neorganiziranog skupa svih osjetila koja karakteriziraju plemenska društva.

## Kako funkcioniraju reklame

Većina reklama koristi više metoda kako dopre do kupaca.

**Podizanje svijesti:** "Proizvod X postoji, evo kako radi, dostupan je ako ga trebate." Npr. otčepljivači odvoda koji ti ne trebaju stalno, ali kad ti se začepi odvod, sjetit ćeš se onog kojeg si vidio na reklami - pogotovo ako je bio pamtljiv.

**Uvjeravanje argumentima:** "4 od 5 doktora preporučuje proizvod X". Prije je bilo zastupljenije, ali ispalo je iz mode.

**Obećanje:** Može biti eksplicitno (npr. jamstvo) ili implicitno (npr. brand image, Disneyland je family friendly zabava).

**Honest signaling:** Šalje poruku samim svojim postojanjem na skupoj lokaciji. Kompanija koja plati golemi billboard na Times Squareu zapravo poručuje: "Spremni smo potrošiti mnogo novaca za naš proizvod."

**Cultural imprinting:** U nekom od masovnih medija, daje do znanja da svi koje poznaješ znaju za taj proizvod i da ti se nitko neće rugati ako ga koristiš.

## Kako funkcioniraju online mediji

Blogovi su izdavačke platforme koje prihod ostavaruju od reklama, bilo da se radi o lokalnim specijaliziranim blogovima ili multimilijunskim publikacijama poput *Gawkera* ili *Huffington Posta*. Svi blogovi, neovisno o veličini ili vlasništvu, funkcioniraju po istom ekonomskom principu: prihod bloga je `cijena jednog posjeta stranici * broj posjeta`. Pošto na cijenu ne mogu utjecati, svi blogovi se fokusiraju na maksimiziranje broja posjeta. Usto, barijera za pokretanje bloga je minimalna, što stvara darvinsko tržište u kojem blogovi koji ne maksimiziraju broj posjeta ne mogu opstati.

Da povećaju broj posjeta, blogovi iskorištavaju svaku moguću manu ljudske psihologije, posebice rekaciju na provokaciju. Istraživanja su pokazala da se sadržaj s visokom emocionalnim nabojem (bilo da izaziva ljutnju ili divljenje) širi mnogo brže nego emocionalno neutralan sadržaj (npr. melankoličan, lijep ili praktičan).

Format bloga je stog, što znači da se najnoviji članci uvijek stavljaju na vrh stranice. Zbog neograničenosti prostora, apetit bloga za sadržajem je praktički beskrajan. Blog koji može stalno proizvoditi novi sadržaj će privući više čitatelja, neovisno o kvaliteti pisanja.

Specifičnost bloga je i način na koji dobija nove čitatelje. Korisnici se ne pretplaćuju na blogove kao što bi se pretplatili na novine ili časopise. Umjesto toga, blogovi dobijaju promet kroz linkove s agregatora (npr. Reddit) i društvenih mreža. Reputacija bloga je potpuno nebitna jer se linkovi dijele samo kao odvojeni naslovi, kojima je cilj da budu što provokativniji kako bi privukli publiku. Blogu je u interesu da naslovi natjeraju čitatelja da klikne, makar s gađenjem zatvorio stranicu nakon sekunde, jer se to i dalje broji kao klik.

Ovakve specifičnosti omogućuju manipulaciju blogova i medijskog prostora. "Organski" sadržaj koji se širi s "word of mouth" zapravo pažljivo stvaraju i plasiraju marketinški stručnjaci kako bi privukli pažnju na određene osobe, proizvode i događaje.

**Ryan Holiday**, head PR za American Apparel, primjetio je da većina originalnog sadržaja nastaje na manjim blogovima, čije vijesti prenose veće publikacije, dok konačno ne završe u mainstream medijima. Kako bi promovirao neki opskurni film, targetirao je lokalne blogove vandaliziranjem vlastitih plakata i pozivajući feministkinje da protestiraju prikazivanje filma. Kada je to popraćeno na društvenim mrežama, pobrinuo se da se "rasprava" održi dovoljno dugo dok ne završi u *Washington Postu*.

Drugi načini na koji je manipulirao medijskim prostorom:
* Za Halloween American Apparel koje nije mogao iskoristiti zbog copyrighta. Naložio je jednom od zaposlenika da ih pošalje *Gawkeru* i *Jezebel* kao "tajne fileove koje je našao na serveru", gdje su ih objavili.
* Na platforme postavljao reklame koje su se kosile sa standardima i pravilima sitea, znajući da će privući mnogo pozornosti u tih nekoliko minuta prije nego ih maknu.
* Na blogove je slao lažni promet kako bi stvorio iluziju da su njegove te teme koje su dobro čitane, pa da o njima treba pričati.

Problem je što su slične metode manipulacije počinju koristiti za širenje političkih ideja i vrijeđanje pojedinaca. Stranice poput *Jezebel* ili *Breitbarta* ih koriste kako povećali svoju čitanost potpirujući strah i ljutnju, i stvarajući raskol među svojim pobornicima i protivnicima, jer to donosi nove klikove.

# Literatura

* Trust Me I'm Lying - Ryan Holiday
* https://meltingasphalt.com/ads-dont-work-that-way/
* http://www.paulgraham.com/submarine.html

