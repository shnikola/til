# Spavanje

Spavanje je iznimno bitno za intelektualni i kreativni rad. Osnovno pravilo je: kad ti se spava, idi spavati i spavaj dok se prirodno ne probudiš.

Cilj spavanja nije odmor - tijekom sna metabolički procesi uspore se samo 15%. Cilj sna je optimiziranje memorije i čišćenje toksina iz mozga.

Potreba za snom je vrlo individualna, i nije univerzalnih 8 sati. Nekima treba manje, nekima više. Duže žive oni koji spavaju po vlastitoj potrebi, a ne oni koji spavaju manje, kako se često krivo interpretiraju istraživanja.

Izbjegavaj alarme. Nemoj planirati kad ćeš ići spavati nego pusti tijelu da odluči. Ako ne možeš zaspati unutar 30 minuta, ustani. Ako ti misli lete dok pokušavaš zaspati, ustani i radi neki intelektualni rad.

Tijelo zna stvoriti osjećaj gladi čak i ako nam hrana nije potrebna kako bi stvorilo zalihe. Sa spavanjem to nije slučaj, pa isključimo li budilicu tijelo neće pretjerivati u spavanju - spavat ćemo točno koliko nam treba. Spavanje se akumulira i nemoguće je skupljati zalihe sna unaprijed.

Za osjećaj odmorenosti nije toliko bitna duljina spavanja, koliko spavanje u pravoj fazi, ne korištenje budilice, izbjegavanje alkohola i tableta. Apneja također može uzrokovati neispavanost.

Nakon sedam sati od buđenja svi osjete pad u kapacitetu za učenje. To je dobro vrijeme za lagani odmor. Nemoj raditi nap kasnije od 8 sati nakon buđenja. Napovi ne pomažu ozbiljnijem pomanjkanju sna, ali su odličan boost odmorenom umu.

Polyphasic sleep je glupost - ljudi su po prirodi biphasic i treba slušati prirodu.

## Dnevni biološki ritam

Osjećaj pospanosti reguliraju dva procesa. Jedan je izlučivanje neurohormona melatonina iz epifize (žlijezde u mozgu). U normalnom dnevnom biološkom ritmu (*circadian cycle*), razina melatonina u krvi je najniža pri buđenju i ostaje neznatna do 15 sati nakon buđenja, kada naglo skače i nastavlja rasti čineći te sve pospanijim. Najviša je oko 3 ujutro, nakon čega počinje padati do jutra.

Drugi uzrok pospanosti je tzv. "Proces S". Dok si budan, tijelo proizvodi adenozin koji te čini umornijim. Što si duže budan, više adenozina se nakuplja i postaješ pospaniji. Dok spavaš, tijelo uklanja adenozin i osjećaš se odmorniji.

U uobičajenom slučaju ovi procesi rade zajedno, ali ako ti se ritam poremeti (cijelu noć igraš igrice ili promijeniš vremensku zonu), sistem postaje narušen. Jedan proces ti govori da ideš spavati, a drugi da se probudiš. Nikad nisi dovoljno budan da se osjećaš energično, niti dovoljno umoran da se dobro naspavaš.

Postoje različiti poremećaji dnevnog ritma. Najčešći je to što si tinejdžer, pri čemu ti se melatoninski ciklus pomiče na kasnije, pa ne želiš ići spavati prije ponoći i teško ti se ustajati ujutro. Ako se to nastavi i u odrasloj dobi, radi se o *Delayed Sleep Phase Disorder* (blaža verzija toga je tzv. "noćni tip"). Osobe s DSPD-om odu u krevet u 11 navečer, vrte se do 2 ujutro, probudi ih alarm u 7 ujutro i onda se žale kako imaju nesanicu. Ali dok god mogu redovno zaspati u 2 ujutro, ne radi se o nesanici nego o DSPD-u. Suprotno od tog je *Advanced Sleep Phase Disorder*, kojeg najčešće imaju starije osobe koje idu spavati u 8 navečer pa se bude prije zore. Također postoje i osobe kojima biološki sat odlučio da zemljin dan ima 23 ili 25 sati, pa im se vrijeme spavanja konstantno mijenja.

## Lijekovi

**Melatonin** dokazano pomaže, ali u puno manjim količinama nego u kojim se prodaje. Ako želiš ići spavati ranije, uzmi `0.3mg` melatonina 5 sati prije nego ideš spavati.

Provjeri si razine **Vitamina D** i **Magnezija**, te ih uzimaj ujutro ako ti fale.

## Uzroci lošeg spavanja

* Sleep Apnea
* Hashimoto's disease (bolest štitnjače)

# Literatura

* https://www.supermemo.com/en/articles/sleep
* https://slatestarcodex.com/2018/07/10/melatonin-much-more-than-you-wanted-to-know/
