# Tržište

## Substitutes and Complements

Svaki proizvod na tržištu ima svoje zamjene i komplemente. Zamjena je proizvod koji ćeš možda kupiti ako ti je prvi proizvod preskup. Piletina je zamjena za govedinu. Ako cijena govedine raste, raste i potražnja piletine.

Komplementi su proizvodi koje često kupuješ zajedno s drugim proizvodom. Benzin i automobili su komplementi. Hardware i operacijski sustavi su komplementi.

Potražnja za proizvodom raste kada cijena njegovih komplementa pada. Ako letovi za Pariz postanu jeftiniji, raste potražnja za hotelima u Parizu.

Općenita strategija kompanija je da spusti cijenu svojih komplemenata što je više moguće. Najniža teoretska cijena zove se *commodity price*, cijena do koje dolazi kada više konkurenata nudi identične proizvode. Ako možeš pretvoriti svoje komplemente u robu široke potrošnje, potražnja za tvojim proizvodom će rasti i moći ćeš podići svoju cijenu.

Kada je IBM dizajnirao PC arhitekturu, koristili su gotove nabavljive dijelove umjesto custom komponenti, te su detaljno dokumentirali interfaceove kako bi se drugi proizvođači mogli uključiti. Cilj im je bio da pretvore komponente poput memorije, grafičkih kartica, printera u robu široke potrošnje. Veće tržište komponenti značilo je veću potražnju za PC računalima.

Zato Heroku zapošljava Matza. Oni prodaju platformu kojoj je Ruby komplement. Što više ljudi koristi Ruby, više će koristiti i Heroku.

## Alchian-Allen effect

Kada dva zamjenjiva proizvoda različitih cijena poskupe za fiskni iznos (npr. trošak prijevoza ili fiksni porez), potrošnja skupljeg će se povećati u odnosu na jeftiniji. To je zato što se njegova cijena povećala za manji postotak.

Zato Australci piju više kvalitetnih Kalifornijskih vina od Kalifornijaca, a Kalifornijci piju više kvalitetnih Australskih vina od Australaca. Troškovi prijevoza čine transport samo najskupljih vina isplativim. Slično, za vrijeme prohibicije snažniji se alkohol puno bolje prodavao, jer se rizik za slabiji nije isplatio.

## Predatory Pricing

Popularna taktika startupa s golemim investicijama je spustiti cijene da gube novce sa svakim prodanim proizvodom, a razliku pokrivaju novcima od investitora.

Ovakva strategija (*predatory pricing*) je u principu ilegalna, i zakoni kao što su Robinson-Patman i Clayton Act bi trebali zabranjivati takvo ponašanje. Kapitalizam funkcionira jer uspješne kompanije uzimaju sirovine i stvaraju proizvod koji je vrijedniji od sume svojih dijelova. To stvara dodatnu vrijednost, i u takvom modelu kompanije se natječu stvarajući bolju robu i usluge.

Predatory pricing omogućuje kompanijama da budu konkurentne samo zahvaljujući kapitalu. Uber, Lyft, i hrpa drugih startup divova su sistematski neprofitabilne, krpaju deficite kroz prodaju dionica i nadaju se da će zauzeti tržište. Ovo je problem ne samo za pojedinu kompaniju, nego i za svu njenu konkurenciju koja mora zapravo zaraditi novac.

# Literatura

* https://www.joelonsoftware.com/2002/06/12/strategy-letter-v/
