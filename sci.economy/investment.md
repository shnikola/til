# Investiranje

## Investiranje vs Špekulacija

Investiranje je davanje novca kompaniji kako bi mogla rasti i razvijati svoje poslovne planove. To radiš zato što vjeruješ u njihovi poslovni plan, razumiješ se u sektor i vjeruješ da će kompanija vrijediti više nego što vrijedi sada. S njima si tu na duge staze.

Špekulacija je kupovanje dionica s nadom da ćeš ih moći skuplje prodati i tako zaraditi. Pritom ne znaš niti te briga o tome što kupuješ. Drugim riječima, kockanje. Špekulacija nije nužno loša - ona povećava likvidnost burze dionica, tj. čini prodaju, kupnju i zamjenu dionica lakšom. Da nema špekulanata, ne bi imao kome prodati svoje dionice kad poželiš.

## Obveznice vs Dionice

Da bi korporacija prikupila kapital za rast i ulaganje u nove projekte, može posuditi novce od banke. Ako su uvjeti koje banka nudi nepovoljni, može posuditi novce od investitora, izdajući obveznice (*bonds*). Vlasnici obveznica posuđuju novac korporaciji, a zauzvrat dobijaju isplatu osnovice s kamatom. Treći način za prikupljanje kapitala je izdavanje dionica (*shares*, zbirno *stock*).

Obveznice su najmanje riskantna investicija. Vlasnici obveznica dobijaju samo dogovorenu kamatu, i vrijednost obveznice se ne mijenja. U slučaju bankrota i likvidacije korporacije, obveznici imaju zakonsko pravo da se prvi isplate od prodaje imovine kompanije.

Povlaštene dionice (*preferred stock*) su nešto između obveznica i dionica. Ne daju pravo glasa, i često garantiraju fiksnu dividendu. U slučaju bankrota, povlašteni dioničari se isplaćuju nakon obveznika, ali prije običnih dioničara. Povlaštene dionice s opozivom (*callable preferred stock*) daju kompaniji pravo da u bilo kojem trenutku otkupi dionice nazad od ulagača, najčešće uz otplatu premije.

Obične dionice (*common stock*) su najriskantinije. Vrijednost im može neograničeno rasti, ali i padati. U slučaju likvidacije, dioničari su zadnji koje se isplaćuje, i najčešće dobijaju tek mali dio uloženog.

Korporacija može definirati i sebi specifične vrste dionica s posebnim pravilima (npr. s većim brojem glasova po dionici). Takve dionice u imenu imaju sufiks, npr. `BRK.A`, `BRK.B`.

## Prava dioničara

Korporacije su poseban oblik organizacije koje zakon tretira kao pravnu osobu. Korporacija je "osoba" i posjeduje svoju imovinu. Time se ograničava odgovornost i korporacije i dioničara - ako korporacija bankrotira, dioničar ne odgovara svojom imovinom; ako dioničar bankrotira, ne može prodati imovinu korporacije da bi platio dugove.

Drugim riječima, vlasnici dionica nisu vlasnici korporacije niti njene imovine. Umjesto toga:
* mogu glasati na sastancima dioničara i birati upravni odbor (*board of directors*) koji je zadužen za povećanje vrijednosti korporacije.
* imaju pravo na dividendu, udio u profitu kompanije. Mnoge dionice ne isplaćuju dividendu, nego reinvestiraju profit u rast kompanije, što se opet odražava na vrijednost dionice.
* mogu prodati dionice nekom drugome.

## Privatne vs Javne Dionice

Kada se kompanija osnuje, njeni jedini dioničari su osnivači i rani ulagači. Kako se kompanija razvija, potreban joj je dodatni kapital, pa može izdavati dodatne dionice novim ulagačima, umanjujući udio koji imaju osnivači. U ovom periodu, dionice kompanije smatraju se privatnima, ne može se lako trgovati njima i broj dioničara je mali.

U jednom trenutku ulagači žele unovčiti dionice koje posjeduju, a kompanija treba kapital veći nego što ga mala grupa ulagača može ponuditi. U tom slučaju se kompanija može odlučiti na *initial public offering* (IPO), i ponuditi svoje dionice široj javnosti.

## Otkup

Kompanija može odlučiti da otkupi dionice (*stock buyback*) od dioničara. To radi u aukciji obrnutoj od IPO-a. Na ovaj se način smanjuje broj dionica u opticaju, pa se preostalim dionicama diže vrijednost (ovo je posebno privlačno rukovoditeljima koji sami posjeduju dionice, pa često dovodi do sukoba interesa.)

U teoriji, kompanija je potrošila novce na isplatu dioničarima, pa bi joj vrijednost trebala pasti, i cijena dionica ostati ista. U praksi, cijene dionica se ne kreću racionalno već ovisno o raspoloženju tržišta.

## Value investing

*Value investing* je strategija ulaganja u dionice koje su podcijenjene u odnisu na njihovu stvarnu vrijednost. Value investori smatraju da tržište pretjerano reagira na dobre ili loše vijesti, pa cijene dionica ne odgovaraju dugoročnim vrijednostima kompanija.

Za određivanje realne vrijednosti kompanije koriste se metrike kao *price-to-book* (vrijednost asseta), *price-to-earnings* (zarada) i *free cash flow* (gotovina preostala nakon oduzimanja operativnih troškova).

## Indeksi

Dionički indeksi predstavljaju agregirane cijene skupine dionica različitih kompanija. Kretanje indeksa je pokazatelj općeg kretanja tržišta dionica.

Postoji mnogo različitih indeksa, generičnih za cijelo tržište ili specifičnih za određenu industriju. Down Jones Industrial Average se često koristi iako je baš šugav pošto gleda samo 30 najvećih kompanija i ne normalizira dionice po vrijednosti kompanije. S&P 500 je puno pouzdaniji indikator tržišta.

## Trgovanje

Dionice nemaju fiksnu cijenu, već dioničari u isto vrijeme prodaju i potražuju dionice pod različitim cijenama. Dionice određene kompanije imaju trenutni *bid* (najveća cijena koju je netko spreman platiti) i *offer* (najniža cijena po kojoj netko prodaje). Kada se *bid* i *offer* izjednače, izvršava se kupoprodaja.

Kada želiš kupiti ili prodati dionice, svom brokeru ili online platformi za trgovanje upućuješ *order* s imenom dionice (*ticker*) i količinom. Postoje različite vrste ordera:
* *Market Order* kupuje zadanu količinu po najpovoljnijoj cijeni. Garantira da ćeš dobiti točnu količinu dionica, ali ne garantira cijenu.
* *Limit Order* zadaješ najveću cijenu po kojoj kupuješ. Ne garantira da ćeš dobiti količinu koju tražiš, ali garantira cijenu. Može se označiti kao *all-or-none* gdje se kupnja neće obaviti ako se ne uspije nabaviti tražena količina.
* *Stop Order* se triggerira kada dionica dosegne neku cijenu. Npr. ako si kupio dionicu po $10, a sadašnja cijena je $20, postaviš si stop order da počneš prodavati kada se cijena spusti na $15. Na taj način si garantiraš da ćeš nešto zaraditi u slučaju pada cijene. Stop order se pri triggeru pretvara u market order, pa točna cijena po kojoj će biti prodavane nije garantirana. Treba pripaziti i da dnevne fluktuacije slučajno ne trigeriraju stop order prerano.

Svaki order ima i rok trajanja. Može biti *immediate-or-cancel* koji se povlači ako se može odmah izvršiti, dnevna koja vrijedi do kraja radnog dana, ili *good-til-canceled* koja vrijedi dok god se ne izvrši ili je ne opozoveš.

## Hedging

Hedging je smanjivanje rizika u slučaju da cijene dionica počnu padati. Poput osiguranja, istovremeno se kladiš u suprotnu opciju, pri čemu u boljem slučaju izgubiš mali dio uložen u osiguranje, ali u gorem slučaju nećeš izgubiti sve.

Najjednostavniji oblik hedginga je divezifikacija dionica. Ako želiš ulagati u dionice proizvođača luksuznih dobara, dobro je dio ulaganja odvojiti na industriju duhana ili komunalija. U slučaju da ekonomija raste, luksuzi će biti na većoj cijeni i zaradit ćeš, ali u slučaju da dođe recesija, komunalije će i dalje ostati stabilne.

Druga metoda hedginga je korištenje izvedenica (*derivatives*) poput budućnosnica (*futures*) i opcija (*options*).

Futures su ugovori prema kojima se dogovori trgovina robe ili dionica za fiksnu cijenu za neki naredni datum. Npr. Croatia Airlines se boji da će cijena goriva skočiti, pa dogovori s Inom kupnju goriva po $100 za 3 mjeseca. Pritom CA umanjuje rizik da cijena goriva skoči, a INA umanjuje rizik da cijena pada.

Options su kao futures, samo nisu obvezne. Daju pravo da se u nekom roku dionicom ili robom trguje po dogovorenoj cijeni. Ako kupiš 100 dionica po $10 i želiš se zaštiti od pada njihove cijene, možeš uzeti opciju za $5 koja ti daje pravo da u dogovorenom periodu prodaš svoje dionice za $8 dolara. Ako cijena ostane ista, izgubio si samo $5, ali ako im se cijena strmoglavi, imaš garantirano $8 dolara po dionici.

## Short Selling

Posudiš dionice od nekoga (npr. brokerske kuće), prodaš ih, čekaš da cijene padnu, kupiš ih po nižoj cijeni i vratiš. Za razliku od standardnog ulaganja, tu se kladiš da će cijene pasti, a ne rasti.

Velik problem sa short sellingom je rizik da izgubiš neograničeno mnogo novca. Cijena, umjesto da padne, može skočiti u nebo, i onda moraš platiti mnogo više kako bi mogao vratiti dionice nazad.

Od velikih gubitaka se možeš zaštiti koristeći limit order za kupovinu (staviti limit na 10% veću cijenu nego onu po kojoj si posudio).

## Funds

Umjesto investiranja u dionice pojedinačnih kompanija, mnogo je pametnije investirati u diverzificirane fondove koje sadrže obveznice i dionice tisuće različith kompanija. Na taj način uzlazni trend tržišta ide u tvoju korist, a eliminira se nagla promjenjivost i rizik koji dolazi s pojedinačnim dionicama.

Neki fondovi su aktivno vođeni (*actively managed*) i pouzdaju se u stručnjake koji prate tržište i odlučuju u što ulagati. Zbog toga i skupo naplaćuju svoje usluge, iako su istraživanja pokazala da tek 2% managera pobjeđuje tržište.

Alternativa su indeksni fondovi (*index funds*) koji sadrže dionice i obveznice prema indeksu (npr. S&P 500) i vrlo rijetko se mijenjaju. Zbog toga su im i troškovi mnogo manji. Ne možeš predvidjeti kretanje tržišta, ali jedna stvar koju možeš kontrolirati su troškovi.

Troškovi na koje moraš pripaziti su *expense ratio*, postotak koje ti manager fonda skida s računa svake godine (idealno manji od 0.18%) i *sales load*, postotak koji ti se oduzme svaki put kada uplaćuješ novce u fond (idealno 0%).

Najpovoljniji način za ulaganje u indeksne fondove iz Hrvatske je preko `Interactive Brokers`. Više podataka: https://eclectica.hr/2017/08/15/indeksni-fondovi-u-eu-i-globalno-i-aktivni-fondovi-u-rh/

# Literatura

* https://www.investopedia.com/university/stocks/
