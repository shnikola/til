# Jaja

## Sirovo jaje

* Praire Oyster Egg: sirovo jaje s malo soli, tabasca i worceseter sosa.
* Amber Moon Egg: to gore, s 90ml viskija.

## Kuhano jaje

* Čekaj da voda uzavrije, pa ubaci jaja.
* `5 min` za super mekano, `6.5 min` za mekano, `8 min` za tvrdo.
* Ubaci u hladnu vodu nakon jer se tako lakše odvoji kora.

## Jaje na oko

**Sunny Side Up:**
* Stavi malo maslaca u tavu, ubaci jaje.
* Bjelanjak ne smije potamniti ni dobiti hrskavost, žumanjak mora biti tekuć.
* Na kraju posoli.

**Fried Egg:**
* Ulij dosta maslinovog ulja u tavu i stavi na visoku temperaturu, ubaci jaje.
* Rubovi bjelanjka moraju potamniti i postati hrskavi, u kontrastu sa skoro sirovim dijelom oko žumanjka.
* Ako ne želiš nepečeni bijelanjak, možeš ga zalijevati uljem dok se peče.

**Steamed Egg:**
* Stavi malo ulja u tavu, ubaci jaje.
* Kad bjelanjak prestane biti proziran, ubaci malo vode, pokrij tavu i ostavi tako oko minute.

**Over easy:**
* Stavi malo maslaca u tavu, ubaci jaje.
* Kad bjelanjak prestane biti proziran, flipaj jaje.
* `par sekundi` za over-easy, `5-10` sekundi za over-medium, `10-15` sekundi za over-hard.

## Poširano jaje

* izvadi jaja da budu sobne temperature.
* zagrij lončić vode da počne lagano kipiti (80 stupnjeva), ali ne previše.
* razbij jaje u šalicu. Ako radiš samo jedno, žlicom napravi vrtlog u sredini lonca, pa u njega izlij jaje. Ako ih radiš više, neka ti je bog na pomoći
* kuhaj 3-4 minute (ovisno koliko tvrdo želiš), izvadi jaje žlicom s rupama i stavi ga na tanjur sa salvetom. Izgledat će ružno, pa slobodno ukloni višak bjelanjka ako ti smeta.

Dodavanje kiseline (kvasine, limuna, vina) u vodu će ubrzati koagulaciju bjelančevina, pa će se jaja manje perutati i biti ljepša. Ali u tom slučaju ih moraš isprati nakon kuhanja da nemaju kiseli okus.

Tradicionalno se jede uz tost i slaninu, na sendviču ili na salati.

## Scrambled Egg

**Cracked-and-scrambled:**
* Stavi malo maslaca u tavu, razbij par jaja direktno u tavi.
* Na srednjoj vatri ih samo miješaj u tavi, pazi da ne bude prevruće.
* Izvadi ih prije nego izgledaju gotova (još se peku na tanjuru)

**Low-and-slow:**
* Stavi malo maslaca u tavu, razbij par jaja u zdjelicu i dobro ih izmuti.
* Stavi na nisku temperaturu i neprestano miješaj. Tekstura treba biti kao svježi sir.

**Hot-and-fast:**
* Stavi malo maslaca u tavu, razbij par jaja u zdjelicu i dobro ih izmuti.
* Stavi na visoku temperaturu i neprestano miješaj. Bit će gotova za minutu. Tekstura će biti više homogena, kao tava.

**Fluffy Gordon Ramsey:**
* Stavi **par gljiva**, **par pomica** na tavu, posoli ih, i peci na lagano.
* U lončić razbij **4 jaja** i ubaci **20g maslaca**. Nemoj ih umutiti, nego ih miješaj špatulom na laganoj vatri dok ne postane kremasta smjesa.
* Kad se lagano zgusne, makni s vatre i nastavi miješati. Miješaj miješaj miješaj! Onda opet vrati na vatru, i dalje miješaj. Kad misliš da nije još gotovo, skini s vatre.
* Posoli, popapri, dodaj žlicu vrhnja ili milerama i nasjeckani vlasac.

## Omlet

**Diner-style:**
* Razbij **3 jaja** u zdjelicu i dobro ih izmuti da homogene smjese, bez tragova bjelanjaka..
* **žlicu maslaca** stavi u tavu, zagrij dok ne posmeđi.
* Ubaci jaja, tu i tamo gurni očvsnute dijelove prema sredini. Kad je donji dio očvrsnuo, presavij ga popola. Možeš ispod ugurati još malo maslaca. Treba biti lagano smeđe boje.
* Dobar za punjenje npr. sirom, šunkom i paprikom

**French Omelette:**
https://www.nytimes.com/video/dining/100000001116746/jacques-pepin-makes-an-omelet-.html
* Razbij **3 jaja** u zdjelicu i dobro ih izmuti da homogene smjese, bez tragova bjelanjaka. Možeš ubaciti i sjeckane začine.
* **žlicu maslaca** stavi u tavu na slabu vatru, zagrij minutu i pol dok se ne otopi (ali ne i posmeđi) pa izlij unutra jaja.
* sad zajebani dio - 30 sekudni drmaj tavom kao manijak i istovremeno miješaj jaje, povremeno skupljajući s rubova tave. Ako ti uspije bez da se previše ispeče, bolji si čovjek od mene.
* dok je jaje još vlažno, nagni tavu da većina sklizne u jedan rub, pa zarolaj jaje prema tom rubu. Malo prije kraja zarolaj i s druge strane. Prevrni ga u tanjur da pregib bude prema dole.
* Francuski omlet treba biti "smooth and silky" izvana, "moist and tender" iznutra.

## Kajgana sa skutom

* odvoji bjelanjke od **2 jaja** i dobro pomiješaj s **60g skute**.
* stavi na zagrijanu tavu s uljem da počne tvrdnuti, pa prelij s umućenim žumanjcima, i prekrij poklopcem na par minuta.
* posoli i popapri, serviraj s pomicama i bosiljkom

## Tips

### Razbijanje

Udaraj jaja o ravnu površinu, a ne o rub zdjele, kako komadići ljuske ne bi upali unutra.

### Snijeg od bjelanjaka

Jaja odjeljuj dok su hladna, a bjelanjak tuci na sobnoj temperaturi.

I najmanja količina masnoće upropastit će snijeg. Žumanjci su puni masnoće, zato odjeljuj svako jaje u šalicu kave, pa ako si uspio, prelij bjelanjak u zdjelu. Tako ako ti kapne žumanjak bar nećeš upropastiti sve ostale.

Nemoj koristiti plastične zdjele, i pripazi da je mikser čist.

Prstohvat soli nakon 10 sekundi tučenja će pomoći.

Ako trebaš dodati šećer, dodaj ga nakon što se mekani vrhovi formiraju, i onda ga dodaji postepeno.

