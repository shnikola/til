# Alkoholna Pića

## TODO

Fermentirani: Cider Mead Rice wine Sake Wine
Fortified wine

## Pivo

Najstarije alkoholno piće, i nakon vode i čaja, najkonzumiranije. Priprava piva podrazumjeva fermentaciju šećera iz žitarica, najčešće **ječmenog slada** (proklijalih zrna natopljenih u vodi), ali koriste se pšenica, kukuruz i riža. Okus dolazi iz **hmelja** koji služi kao konzervans i daje gorčinu.

Dvije su osnovne vrste piva: ale i lager.

### Ale

Ale je povijesno bio naziv za pivo bez hmelja. Danas se odnosi na piva nastala toplom fermentacijom (15-24°C) pri čemu kvasac stvara veću količinu estera dajući voćni okus.

**IPA** (India Pale Ale) je nastala izvozom piva u Indiju. Na 6-mjesečnom morskom putovanju pivo je bolje fermentiralo dajući veći postotak alkohola, a dodatni hmelj za prezervaciju činio ga je gorčim. Okus je bolji što je pivo svježije, pa se izbjegava masivna proizvodnja. **Double IPA** ima još više alkohola i još je hmeljavija.

**Weissbier** (Hefeweizen, pšenično pivo) se radi od barem 50% pšenice u odnosu na ječam, a često je udio još veći. Nefiltrirano je pa je mutno. Manja gorčina čini ga osvježavajućim i pitkim. **Berliner Weissbier** je grozno kisel pa često dodaju slatke sirupe u njega da bude izdržljiv.

**Stout** je tamni englesko ale nastao suhim prženjem ječma koji daje okus zagorenog, kave ili čokolade. Za **Oatmeal Stout** se dodaje zob u slad što dodaje smoothness i notu slatkoće. **Milk i Sweet Stouts** su slađi zbog dodanih nefermentiratnih šećera iz laktoze ili dekstrina. **Russian Imperial Stout** su rađeni za ruskog cara, s velikim postotkom alkohola i snažnim prženim i suhim okusom.

**Porter** je u principu isto što i stout, ali ponekad označava blažu verziju ili korištenje neprženog ječma.

**Saison** (session, sezonsko, farmhouse ale) nastao kad su belgijski farmeri zimi radili pivo koje je trebalo izdržati ljetne vrućine, a opet biti osvježavajuće. Za pripravak se koristilo štogod je bilo u sezoni. Zajednički su im vrsta kvasca i fermentiranje na visokim temperaturama, a ostatak je otvoren za eksperimentiranje.

**Lambic** belgijsko pivo iz doline Senne. Fermentira spontano izlaganjem lokalnim divljim kvascima i bakterijama, što daje specifičan okus koji podsijeća na vino ili cider. Nakon što fermentacija započne, ostavlja se da sazrijeva godinu ili duže. **Voćni Lambic** dodaju cijelo voće tijekom fermentacije: breskvu, ribiz, grejp ili jagodu.

### Lager

Lageri nastaju hladnom fermentacijom (10°C) nakon čega se nekoliko tjedana drži blizu ledišta, što uklanja spojeve nastale fermentacijom i rezultira čišćim okusom. Danas najčešće konzumirano pivo (Heineken, Stella i sl).

**Pilsner** (pils) nastao u Plzenu (tamo sam bio!) gdje je zahvaljujući mekoj vodi i svijetlom sladu izumljen prvi svijetli lager, Pils Urquell. Imaju čisti, kruhasti okus koji naglašava žitarice i hmelj. Ukratko, Žuja.

**Schwarzbier** je njemački tamni lager. Za razliku od ostalih tamnih pivi, nije jako gorak i manje se osjeti zaprženi ječam. Osvježavajuć, ali s dubljim okusom.

## Brandy

Fermentacijom voća kvasac pretvara šećere u alkohol, stvarajući vino. Fermentacija traje dok ne ostane bez šećera ili dok udio alkohola ne naraste do 15% što otruje i ubije stanice kvasca. Nakon toga, udio alkohola se povećava destilacijom: alkohol ima nešto niže vrelište od vode, pa se tekućina zagrijava do točke gdje samo alkohol isparava. **Brandy** je opći naziv za pića nastala destilacijom fermentiranog voća.

Današnji brandy nastao je u 16. st. kada su nizozemski trgovci umjesto kvarljivog vina na put nosili izdržljiviji, dvaput destilirani brandewijn. Prenoseći ga u drvenim bačvama, otkrili su da odležavanje inače grubog pića pospješuje njegov okus i boju, čineći ga pitkijim.

Postoje 3 stupnja starosti: Very Special (VS, 2 godine), Very Special Old Pale (VSOP, 4 godine), i Extra Old (XO, 6 godina ili više). Mlađi brendiji imaju jasniji voćni okus

**Cognac** je arhetip brendija, rađen u istoimenoj regiji Francuske. Pravi se od bijelog grožđa i leži u hrastovim bačvama.

**Eau de vide** je prozirni brandy nastao dvostrukom destilacijom. Svaka zemlja ima lokalnu varijatnu: schnaps, rakija, raki, palenka.

## Whiskey

Viski nastaje fermentacijom i destilacijom žitarica, najčešće ječma, raži, zobi, kukuruza, ili pšenice. Viski sazrijeva u bačvama, stajanje u boci mu ne dodaje na kvaliteti. Najčešće se drži u hrastovom drvetu koje mu daje karakterističnu boju i bitno utječe na okus.

Viski uglavnom ne dobija na kvaliteti s godinama, čak i gubi jer se s godinama esteri u njemu raspadaju.

**Malted whiskey** radi se od ječmenog slada (kao pivo), a **grain whiskey** od ostalih žitarica. **Single Cask** označava da je u boci sadržaj samo iz jedne bačve. **Single Malt** radi se od jedne vrste slada, ali u bocama je najčešće kombinacija iz različitih bačvi. **Blended Malt** je kombinacija viskija iz različitih destilerija. **Blended Whiskey** je kombinacija različitih vrsta viskija.

Većina viskija se pri flaširanju razrjeđuje vodom kako bi bio pitkiji i jeftiniji za proizvesti. Rijetki viski koji se ne razrjeđuje ima oznaku **Cask Strength**.

**Scotch** je škotski viski, destiliran barem dva puta i odležao barem 3 godine u bačvi.

**Bourbon** je američki viski koji se radi od barem 50% kukuruza.

## Votka

Votka nastaje destilacijom bilo koje sirovine, ali tradicionalno se radi od fermentiranih žitarica ili krumpira. Neutralan je alkohol, što znači da nema okusa ni mirisa (osim gadnog etanola).

Tijekom i nakon destilacije, votka se filtrira aktivnim ugljenom kako bi se uklonile nečistoće. Višestruke destilacije povećavaju udio alkohola i do 95% etanola, pa se prije flaširanja često razrjeđuje vodom.

## Rum

Rum nastaje fermentacijom i destilacijom nusprodukata šećerne trske (npr. melase) ili samog soka šećerne trske. Prozirni destilat se stavlja na zrijenje u hrastove bačve. Zbog tropske klime sazrijeva mnogo brže nego viski ili brandy. Najčešće se koristi kao sastojak koktela, ali kvalitetniji se može pita sam ili s ledom.

**Tamni rum** se radi od karameliziranog šećera ili melase. Duže se drži u bačvama koje su jače izgorene, što mu daje snažniji okus. Koristi se i za kuhanje.

**Zlatni rum** dobija boju od ležanja u izgorenim bačvama svijetlog hrasta. Okusa je između tamnog i svijetlog ruma.

**Svijetli rum** se filtrira nakon ležanja da mu se ukloni boja. Ima jako malo okusa osim slatkoće.

## Mezcal

Mezcal nastaje fermentacijom i destilacijom bilo koje vrste meksičke agave. Agava se višednevno peče u jamama što daje karakterističan okus dima, zatim se melje i ostavlja da fermentira u posudama.

Crv u bocama je zapravo markentiški trik i ne doprinosi okusu. Crv pronađen u agavi zapravo znači da je agava trula pa će i mezcal biti loše kvalitete.

**Tekila** je zapravo podvrsta mezcala koja se radi od plave agave. Srebrna i bijela tekila su spremne nakon destilacije, a zlatna se ostavlja da odleži u bačvi do godinu dana.

## Gin

Gin nastaje destilacijom bilo koje sirovine (žitarice, šećerne repe, krumpira...) i dodavanjem smrekovih bobica (juniper berries) za okus. U većinu ginova stavljaju se dodatni "botanicals": trave, voće, začini da zaokruže okus. Gin ne zahtjeva sazrijevanje u bačvi.

Neki ginovi su dovoljno blagi da se mogu piti sami s ledom, ali većina je namijenjena da se koriste kao sastojak koktela.

Preporučene marke: Hendrick's, Bombay Saphire, Plymouth, Beefeater

## Apsint

Apsint se radi miješanjem destiliranog alkohola s crnim pelinom (wormwood), zelenim anisom, i koromačem. Kvalitetniji apsint se nakon miješanja ponovno destilira do oko 72%. Destilat je proziran, a karakteristična zelena boja se dobiva još jednim gnječenem biljaka, što daje dodatnu složenost okusu. Zatim se razrjeđuje vodom da željenog postotka alkohola.

Jeftiniji apsinti se samo umiješaju bez dodatne destilacije. U većini zemalja ne postoji zakonska definicija apsinta, pa ti se može bilo što prodati pod tim imenom.

Unatoč reputaciji, ne uzrokuje halucinacije ništa više od bilo kojeg drugog destiliranog alkohola. Moguće je da su ih izazivali nečisti alkohol i otrovna bojila koja su mu se dodavala u 19. stoljeću.

## Likeri

Likeri nastaju dodavanjem voća, orašastih plodova, kreme i/ili začina u bilo kakav destilirani alkohol, te flaširanjem s dodanim šećerom ili nekim drugim sladilom.

**Amaretto** talijanski liker. Pravi od badema i sjemenki marelica. Sladak je i često se dodaje u kavu ili kolače (npr. tiramisu).

**Aperol** talijanski liker tamnocrvene boje. Pravi se od gorke naranče, rabarbare, kininovca, i lincure (to je neko ljekovito bilje). **Campari** je sličan, samo ima više alkohola.

**Sambuca** je talijanski liker, najčešće proziran. Pravi se od zvjezdastog anisa. Pije se sam, ili miješan s vodom od čega se zamuti. Ide dobro uz kavu, a tradicionalno se servisa sa 7 zrna pržene kave koja predstavljaju 7 rimskih brežuljaka.

**Licor café** je jedno od najpopularnijih pića u Galiciji. Radi se od kave, šećera i brendija. Pije se s ledom ili topao s vrhnjem.

**Curaçao** dolazi s istoimenog otoka u Karibima. Radi se od sušene kore nejestive gorke naranče Larahe. Boja se u plavo jer tako izgleda misteriozno. **Triple Sec** je varijanta Curaçaoa koja se triput destilira.

**Southern Comfort** je američki liker na bazi viskija. Originalni recept je bio: kvalitetan burbon, vanilija, limun, cimet, klinčići i par trešanja, nakon par dana ležanja zaslađen medom. Danas se koristi neutralni alkohol s malo viskija za okus.

## Medovina, medovača, medica

**Medovina** (mead, lokalno gvirc ili gverc) je vino od meda. Med, što tamnije boje, otapa se u vodi i fermentira s vinskim kvascima, te se ostavlja da zrije nekoliko mjeseci ili čak godina.

**Medovača** se dobija destiliranjem medovine.

**Medica** je liker spravljen od rakije i meda.

## Vino

Vino nastaje gnječem zrelog grožđa, pri čemu kvasci koji žive na kori zrna dolaze u kontakt sa slatkim sokom iznutra. Kvasci jedu šećere, otpuštajući mjehuriće ugljičnog dioksida i stvarajući alkohol. Ovo traje dok kog ima dovoljno šećera, ili dok postotak alkohola ne postane toliko visok da kvasci ne mogu više živjeti. Kad je fermentacija gotova, dobio si vino.

Moderna vinarska industrija započela je u Francuskoj nakon 2. svjetskog rata. Uvoženjem američkih umjetnih gnojiva i pesticida proizvodnja se u 20 godina udeseterostručila. Istovremeno, znanstveniji pristup omogućuje standardizaciju proizvodnje: radi se selekcija kvalitetnijih plodova, koristi ste sterilizirana oprema, laboratorijski kvasci, prate se razine pH, šećera i alkohola. Francuske sorte iz Bordeauxa poput cabernet sauvignona i merlota (lageri vinskog svijeta) postaju internacionalno popularne i sade se po cijelom svijetu, često na štetu lokalnih sorti. Do 90ih tehnologija je toliko uznapredovala da više nije bilo "loših godišta".

Istovremeno se javlja suprotna struja koja se zalaže za proizvodnju na "starinski način", bez natapanja vinograda u pesticidima, gnojivima, i korištenja sumpora za reguliranje fermentacije. Tako dobivena **prirodna vina** (natural wines) su smrdljivija, mutnija i kiselija, i okusom su uglavnom bliskija grožđu nego standardna vina. Problem je što ne postoji zakonska definicija što spada pod prirodno vino, pa kvaliteta iznimno varira od boce do boce. Zbog korištenja neregularinih divljih kvasaca okus im je nepredvidljiv i često zna otići u smjeru smrdljivih čarapa ili zapaljenih šibica. Svejedno, u zadnje vrijeme im dosta raste popularnost otkako je "autentičnost" postala popularna u industriji hrane.

## Kokteli

**Margarita** (Meksiko): `1.5cl` soka limete, `0.7cl` Cointreau, `3.5cl` tekile. Kolut limete.

**Cosmopolitan** (USA): `3cl` soka limete, `špric` soka brusnice, `4.5cl` cointreau, `4.5cl` votke. Kolut limete.

**Bloody Mary** (USA): `9cl` soka rajčice, `1.5cl` soka limuna, `3 šprica` worchester sosa, `4.5cl` votke, soli, papra, tabasco. Kriška limuna, stabljika celera.

**Tequila Sunrise** (USA): `9cl` soka od naranče, `1.5cl` grenadine, `4.5cl` tekile. Trešnjica i kriška naranče.

**Mimosa** (Francuska): `7.5cl` šampanjca, `7.5cl` soka naranče.

**Death in the Afternoon** (Francuska): `13.5cl` šampanjca, `4.5cl` absinta.

**Pina Colada** (Puerto Rico): `3cl` bijelog ruma, `3cl` kokosovog vrhnja, `9cl` soka ananasa. Kriška ananasa, maraschino trešnjica.

**Daiquiri** (Kuba): `2.5cl` soka limete, `1.5cl` šećernog sirupa, `4.5cl` bijelog ruma. Kolut limete.

**Mojito** (Kuba): `3cl` soka limete, `4cl` bijelog ruma, `6 listića` mente, `2 žlice` šećera, mineralna voda, mrvljeni led.

**Bellini** (Italija): `10cl` prošeka, `5cl` pirea breskve.

**Negroni** (Italija): `3cl` campari, `3cl` gina, `3cl` crvenog vermuta. Kriška naranče.

## Opisivanje okusa

**Complex** znači da mijenja okus od trenutka kad ti dotakne jezik do after tastea. **One-note** znači da je cijelo vrijeme isti.

