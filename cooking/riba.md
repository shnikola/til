# Riba i morski plodovi

## Kako prepoznati svježu ribu

Miris svježe ribe je vrlo ugodan i neutralan. Oči u živih i svježih riba su bistre i pune, a u pokvarenih su mutne i potpuno upale. Koža živih i svježih riba mora biti vlažna, neoštećena i prirodne boje metalnoga sjaja. Ljuske
moraju biti čvrsto priljubljene uz tijelo. Površina zdravih, svježih riba mora biti glatka, tako da riba „izmiče“ iz ruku.

Meso je u svježih riba čvrsto, karakteristične konzistencije i izgleda. Pritiskom palca brzo se izravnava i nestaje udubljenje.
