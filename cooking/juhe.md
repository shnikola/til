# Juhe

## Savjeti

Svakoj juhi je dobro dodati 2-3 režnja češnjaka jer naglašava okuse i mirise ostalih sastojaka. Đumbir je dobar dodatak u pilećim i povrtnim juhama, dodaje slatkoću i aromatičnost.

Da juha ne reducira previše, treba se krčkat na jako jako niskoj temperaturi. Mjehurić po minuti da izađe. Plin je vjerojatno prejak pa mi zato juha previše reducira. Ako želiš snažniju juhu s više okusa, ostavi lonac otklopljen, jer će se tako isparavanje povećati.

# Recepti

## Krem Juha od Pome

* **1 luk**, **2 režnja češnja** nasjeckaj, žličicu **origana** i 1/2 žličice **čilija** stavi na zagrijano maslinovo ulje 4 minute dok luk ne omekša.
* Ubaci **800g pelata iz konzerve** i ugrubo ih izgnječi.
* Ubaci **2 šnite kruha** bez korice. Kruh se dodaje zbrog škroba i pšeničnih proteina koji će pomoći da se stvori emulzija i juha bude kremastija.
* Dodaj **400ml vode**, uzavri pa krčkaj 5 minuta. Pome iz konzerve su već kuhane pa im ne treba dugo.
* Štapnim mikserom usitni juhu, dodaj vode do željene gustoće. Malo po malo dodaji **100ml maslinovog ulja** kako bi se stvorila emulzija. Posoli i popapri po ukusu.
* Ukrasi popočenim kockicama kruha.

## Krem Juha od Gljiva

* **50g maslaca** otopi u većem loncu.
* **1kg raznih gljiva** (mogu biti i stare i šugave) operi, tanko nasjeckaj i ubaci u lonac. Posoli i popapri, pa opjačaj vatru i povremeno miješaj 15 minuta dok dobro ne posmeđe i karameliziraju se. Otud dolazi većina okusa.
* Nasjeckaj **1 kapulu**, pa je ubaci u lonac na 3 minute dok dok ne smekša.
* Usitni **4 režnja češnjaka**, ubaci u lonac na 30 sekundi dok ne osjetiš miris.
* Dodaj **2 žlice brašna** za gustoću, i dobro izmješaj.
* Ulij **250ml bijelog vina ili šerija**, sastruži smeđe dijelove s dna lonca. Čekaj da pola vina reducira.
* Ulij **250ml mlijeka** i **1.2l pilećeg temeljca**. Ubaci **timijan** i **lovor**. Pojačaj vatru do ključanja pa ostavi da lagano krčka 20 minuta.
* Štapnim mikserom izmiskaj juhu. Posoli i popapri po potrebi, iscijedi malo limuna po želji.
* Ukrasi sjeckanim travama i maslinovim uljem.

## Krem Juha od Bundeve

* **1kg butternut tikvu** nasjeckaj na kocke, nasjeckaj **1 veću mrkvu**, pa naulji i stavi u pećnicu na 200 stupnjeva da se karamelizira. Nakon 20ak minuta izvadi i prodrmaj pa vrati na još 20 minuta.
* Nasjeckaj **1 kapulu** i **4 režnja češnjaka**, stavi u lonac s **50g maslaca** i miješaj 10ak minuta.
* Kad je tikva gotova, ubaci je u lonac s lukom i polij s **1l pilećeg temeljca**.
* Ubaci **timijan** i **lovor**. Pojačaj vatru do ključanja pa ostavi da se lagano krčka 10 minuta.
* Štapnim mikserom izmiskaj juhu, posoli i razrijedi po potrebi.
* Istuci **180ml vrhnja za šlag**, pomiješaj s **60ml kiselog vrhnja**, prstohvatom **cimeta** i **muškatnog oraščića**. Serviraj juhu s žlicom takvog vrhnja.
* Opcionalno poprži listove svježe kadulje na maslacu 15ak sekundi, posuši na papirnatom ručniku i dodaj u tanjur.

## Krem Juha od Sira i Brokule

http://www.seriouseats.com/2016/10/food-lab-broccoli-cheddar-cheese-soup.html

* **1 glavu brokule** operi, razdvoji stabljike i krošnjice. Stabljike ugrubo nasjeckaj, krošnjice neka budu veličine da stanu na žlicu. Pripazi da krošnjice imaju što manje stabljika na sebi jer se one neće kuhati.
* u veći lonac stavi malo ulja na jaku vatru, pa ubaci krošnjice. Nemoj miješati nego čekaj 1 minutu da se zapeku s jedne strane (tako je bolji okus), pa promiješaj, dobro posoli i popapri i ponavljaj dok nisu dobro zapečeni s nekoliko strana. Kad su gotove izvadi ih sa strane da se ohlade.
* Smanji vatru na srednje, u lonac dodaj malo maslaca, i nasjeckano povrće: stabljike, **1 mrkvu**, **1 kapulu**, sol i papar, pa miješaj 5 minuta dok ne omekša. Nasjeckaj **3 režnja češnjaka** i miješaj 30 sekunda dok ne zamiriše.
* U lonac ulij **500ml pilećeg temeljca**, **700ml mlijeka** i nasjeckaj **1 manji krumpir** za gustoću. Pojačaj vatru do ključanja pa krčkaj 30ak minuta, dok brokula i krumpir nisu potpuno meki.
* Naribaj **400g sira** - ja sam koristio varaždinec i trapist, mislim da bi i gouda bila dobra.
* Štapnim mikserom izmiksaj juhu i pomalo dodaji sir dok sve ne postane kao jedan veliki nachos dip. Posoli i popapri, dodaj malo ljutog umaka ako želiš. Ubaci zapečene krošnjice i samo malo ih mikserom usitni.

## Krem Juha od Poriluka

* Uzmi bijeli dio **3 poriluka** pa prepolovi po dužini, operi, i sitno nasjeckaj.
* Stavi u lonac na **10g maslaca** i dinstaj 5 minuta.
* Oguli i na sitno nasjeckaj **1 srednji krumpir**, pa ubaci u lonac na par minuta.
* Prelij s **500ml pilećeg temeljca** i ostavi da se krčka 30 minuta dok poriluk i krumpiri nisu skroz mekani.
* Štapnim mikserom izmiksaj juhu, pa vrati na laganu vatru i ulij **200ml 20% vrhnja**. Posoli i popapri po ukusu. Začini **svježim vlascem** i **muškatnim oraščićem**.

Ako se osjećaš fancy, za dekoricaiju možeš isjeckati krumpir na tanke štapiće, pa ga ispržiti u ulju, i servirati zajedno sa **svježim peršinom i ružmarinom**, isprženim u ulju na 15 sekundi.

## Varivo Bilo Kakvo

* Ako radiš s mesom, poprži **500g piletine** ili **kobasice** na tavi, stavi sa strane.
* Nasjeckaj **1 kapulu** i **3 režnja češnjaka** i zažuti ih na ulju
* Ubaci meso, dodaj **žlicu koncetrata od pome**.
* Ubaci kakvo god nasjeckano povrće imaš: **par mrkvi**, **stabljiku celera**, **krumpir**, **brokulu**, **karfiol**, **mahune**, ili jednostavno **vrećicu 450g smrznutog povrća**.
* Prelij sve vodom i začini **soli, paprom, crvenom paprikom**.
* Kuhaj 20ak minuta dok povrće ne smekša.

## Clam Chowder

* **350g školjki** prokuhati na 15 minuta. Školjke izvaditi, a smrdljivu vodu sačuvati.
* **1 luk** sitno nasjeckaj i zažuti na tavi. Možeš dodati još **poriluk**, **mrkvu** ili **celer**.
* **1 krumpir** nasjeckati na manje kockice, i kad je luk omekšao ubaciti ga u tavu.
* ubaci sve iz tave u lonac s vodom. Ako tekućina ne prekrije krumpire, dodaj još malo vode.
* ubaci **list lovora**, malo **timijana**, i krčkati dok krumpir ne omekša (što traje ZAUVIJEK).
* par tankih **komada slanine** poprži na tavi da budu hrskavi i isjeckaj na manje komadiće.
* isjeckaj dagnje na sitnije komadiće, pa ih ubaci u lonac kad krumpir omekšta.
* ulij **250ml vrhnja za šlag**, posoli, popapri, ostavi da se krčka još kratko, pa makni s vatre i izvadi lovorov list. Pospi slaninom i peršinom.

## Chili con Carne

* **2 srednje kapule** isjeckaj sitno i zažuti u tavi.
* Nasjeckaj i dodaj **3 režnja češnjaka**, **1 crvenu papriku**
* Ubaci začine i prži ih dok ne zamirišu: **kumin**, **mljevenu papriku**, **kajenska paprika**, **goruščicu**, **origano**.
* Na tavu dodaj **800g mljevenog mesa** i dinstaj na jakoj vatri dok ne po sivi. Posoli i popapri.
* Prebaci sve u lonac, dodaj **800g sjeckane rajčice**, ulij **400ml vode** i ubaci **1 goveđu kocku**. Pojačaj vatru da uzavrije i onda smanji i poklopi da se krčka barem 30 minuta, ali što duže to bolje.
* Kad si dovoljno gledan, dodaj **1 konzervu kukuruza** i **1 konzervu crvenog graha**, kuhaj još 10 minuta.
* Opcionalno dodaj **2 kocke tamne čokolade** ili **žlicu kakaa**.
* Jedi uz masnije vrhnje i kukuruzni kruh. Navodno je još bolji ako prenoći u frižideru.
