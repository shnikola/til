# Tech

## Media for Thinking the Unthinkable

http://worrydream.com/MediaForThinkingTheUnthinkable/

Odlično predavanje o tome kako je medij alat koji nam pomaže da razmišljamo. Richard Hamming je rekao da kako postoje zvukovi koje ne možemo čuti, i boje koje ne možemo vidjeti, tako postoje i misli o kojima ne možemo misliti. Ali kao što smo koristeći alate saznali za zvukove koje ne možemo i čuti, tako može izgraditi alate koji će nam pomoći u razmišljanju.

To nije ništa novo - jedan od najvećih alata ikad izumljenih je pismo. Ono nam je omogućilo da misli postanu vidljive. Izum matematičke notacije se uzima kao rođenje moderne matematike, i omogućilo je da vidimo neke pravilnosti i zakonitosti koje nikad ne bismo primjetili ograničeni na Aristotelovu formu matematike.

Prema Jeromeu Bruneru, postoje 3 načina razmišljanja: interaktivni (Watson i Crick su otkrili spiralnost DNA koristeći fizičke modele izrađene u radionici i vrteći ga u rukama), vizualni (Bruner je izumio grafove mapirajući statističke brojeve u koordinatnom sustavu), i simbolički (na što smo ograničeni korištenjem olovke i papira, npr. elektronske sheme).

U nastavku prikazuje neke od prilično cool programskih alata za vizualiziranje elektroničkih sklopova, obrade signala i vektorskog crteža. Poanta je da imamo računala koju mogu raditi čuda, ali i dalje razmišljamo na način papira i olovke (npr. programiranje).

## Bitcoin

Bitcoin sustav ne koristi serijske brojeve kao papirnati novac, već prati transakcije. Za dohvaćanje stanje nečijeg računa potrebno je proći kroz sve postojeće transakcije i od njih izračunati konačno stanje.

Kako se osigurati da nitko ne krivotvori transakciju koja dodaje milijun bitcoina na svoj račun? Ne postoji centralno tijelo, već svi korisnici bitcoina sudjeluju u validaciji transakcija.

Validacija se obavlja tako da prvi korisnik koji nađe broj čiji je hash jednak zadanom rezultatu ima pravo odobriti transakciju. Traženje hasha (mining) je izuzetno zahtjevan posao. Usto, to odobrenje mora validirati još 5 različitih korisnika, čineći krivotvorenje transakcija praktički nemogućim.

Trenutna nagrada za validaciju je 12 bitcoina, što je oko $25.000.
