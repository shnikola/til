# Psihologija

## Predictive Coding Theory

Teorija kako percepcija funkcionira: mozak je višeslojni stroj za predviđanje. Svi procesi se svode na kombinaciju **bottom-up** podataka iz osjetila (svjetlo, sjena, šum) i **top-down** predviđanja na temelju dosadašnjih iskustava (predmeti ne mogu prolaziti jedan kroz drugi, ljudi u plavim uniformama su vjerojatno policajci). Sva naša percepcija je kombinacija ova dva toka.

Oba procesa su probabilistička. Bottom-up se mora nostiti s tamom, maglom i kratkovidnošću, pa neki od signala koje prima ne moraju biti istiniti. Top-down se mora nositi s činjenicom da je predviđanje budućnosti teško i da su modeli koje koristi neispravni. Oba procesa mogu procjeniti je li njihov signal visoke ili niske preciznosti, tj. veće ili manje vjerojatnosti da je točan.

Ukoliko se signali oba procesa slažu, percipirat ćemo taj signal kao istinu.

Ako je bottom-up signal slabe preciznosti, a top-down jake, top-down će izignorirati signal izvana i odlučiti se za svoj model (npr. kada čmtaio tsket kjeom su izaemjšna sovla).

Ako su bottom-up i top-down jake preciznosti, ali se ne slažu, neuroni će se aktivirati indicirajući **iznenađenje**. Što je veće neslaganje, to je veći signal iznenađenja. Mozak mrzi iznenađenja i cilj mu je minimizirati ih - zato će prilagođavati prediktivne modele da iznenađenje prestane.

Ovom teorijom se može objasniti mnogo toga:

**Pažnja** (fokusiranost) je zapravo mjera tolerancije razlike u signalima. Ako si fokusiran, interval tolerancije je jako mali i svaka nekonzistentnost između percepcije i modela će izazvati iznenađenje. Ako si nekoncentriran, top-down će preuzeti autopilot i nećeš npr. primjetiti gorilu dok brojiš dodavanje loptom.

**Snovi** su rezultat nasumičnosti top-down modela kada nema osjetilnih inputa (ili kad su slabi, npr. u sobi je hladno pa sanjaš da si na snijegu).

**Placebo** nastaje kada vjeruješ da će te prestati boliti, pa top-down model ignorira signale boli male preciznosti. **Psihosomatska bol** radi suprotno, kad se isti signali interpretiraju modelom koji očekuje bol.

**Halucinacije** nastaju kada je top-down model presiguran i počinje u nasumičnim signalima vidjeti nepostojeće uzorke. Slično je i s paranojom gdje se riječ ili pogled interpretiraju kao dio povezane zavjere.

**Autizam** je poremećaj u kojem se mozak pretjerano oslanja na bottom-down podatke, ne uspjevajući izgraditi tolerantne modele. Zato ih jako smetaju podražaji koje većina ljudi ne primjećuje (npr. etikete na odjeći), i zato im promjene u strogoj rutini izazivaju neugodne osjećaje iznenađenja.

**Shizofrenija** je poremećaj koji nastaje zbog anomaličnog generiranja iznenađenja, zbog čega u svakodnevnim stvarima vide bitne skrivene poruke (npr. da se naslov u novinama odnosi baš na njih). Zanimljivo je da osobe slijepe od rođenje ne mogu oboliti od shizofrenije, a nitko ne zna zašto.

# Literatura

* https://slatestarcodex.com/2017/09/05/book-review-surfing-uncertainty/
