# Sreća

## Kako biti sretan

Radi stvari u kojima si loš. Učenje novih vještina ti daje samopouzdanje.

Dovršavaj započete projekte. Vodi evidenciju stvar koje si napravio ili naučio. Bit će ti drago kad ih budeš listao u budućnosti.

Budi dio većih stvari. Tako ćeš osjetiti da vrijediš.

Okruži se kvalitetnim ljudima. Kada provodiš vrijeme s nekim, posveti mu 100% svoje pažnje.

Ukloni izvore nesreće iz svog života. Ne troši vrijeme na stvari koje ne voliš.

Mržnja je prokletstvo koje ne utječe na objekt mržnje, samo na onog koji mrzi.

Ne vezuj se za materijalne stvari. Živimo u svijetu obilja, što znači da imaš privilegiju posjedovati manje, a ne više.

U životu ne treba težiti da budeš ništa osim zdraviji i obzirniji.

Optimiziraj život za velikodušnost. Nitko na samrti nije požalio što je previše dijelo.

## Ako se osjećaš loše

Jesi li žedan? Popij čašu vode. Jesi li jeo išta zadnja 2 sata? Pojedi malo proetina, ili orašastih plodova.

Jesi li se otuširao danas? Ako je dan, jesi li se obukao? Ako je večer, jesi li u pidžami i krevetu?

Jesi li se kretao danas? Napravi par vježbi ili prošetaj pola sata.

Osjećaš li se neproduktivno? Riješi neki jednostavni zadatak, odgovori na email ili napuni mašinu za veš.

## Preuzimanje odgovornosti

Ako kriviš vanjske okolnosti za svoju nesreću (mrzim svoj posao, partner me ne poštuje, usamljen sam, djeca me brinu), pretvaraš sebe u žrtvu. Umjesto toga, preuzmi odgovornost. Ako si na poslu kojeg mrziš, zašto ne tražiš novi posao? Ako si u nesretnoj vezi, zašto je ne prekineš? Ako se previše brineš oko djece, zašto ih ne pustiš da sami rješavaju svoje probleme?

Ne zahtjevaj ni od koga da te učini sretnim. Ako se ljutiš na partnera, zapitaj se je li on loš, ili ti ne preuzimaš dovoljno odgovornosti za sebe?  Ljutnja, nestrpljenje i ljubomora su dobri pokazatelji da se ne brineš za sebe već se prepuštaš drugima na brigu.

Osvijesti koje su prednosti koje dobijaš preuzimajući ulogu žrtve (npr. ako ne pokušam promijeniti posao, ne moram se suočiti s odbijanjem; ako se ne rastanem, neću se vraćati u praznu kuću). Jednom kad ih osvijestiš, vlastito ponašanje će ti imati više smisla i bit će ga lakše promijeniti.

Preuzimanje odgovornosti ne znači da kriviš sebe za svaku poteškoću na koju naiđeš. Sve što ti se događa je dio procesa učenja, i svaka odluka koju donosiš je najbolja koju u tom trenutku možeš donijeti. Možda si ponekad izazoveš nesreću, ali to nije razlog da se ljutiš na sebe.

## Bogatstvo

Zarađuješ li prosječnu hrvatsku plaću (6000 kuna mjesečno), nalaziš se među **8% najbogatijih ljudi na svijetu**.

Stvarno bogatstvo je imati slobodu odabira kako da koristiš svoje vrijeme.

Izračunaj koliko sat tvog vremena vrijedi. Ponekad je problem bolje riješiti novcem nego vlastitim vremenom, ako je ono vrijednije.

## Stresne situacije

Ako te čeka važan poslovni sastanak, strašan liječnički pregled ili težak razgovor s nekim - podsjeti se da će **do 7 navečer problem proći** i više neće biti bitan. Ako nije bitan nakon X vremena, vjerojatno nije bitan ni sada.

## Mudrost

Mudrost koja dolazi s godinama ne dolazi od prosvijetljenja, nego većinom od činjenice da si preumoran da bi te bilo briga što drugi misle.

# Literatura

* How to be miserable: https://www.youtube.com/watch?v=LO1mTELoj6o
* http://www.becomingminimalist.com/wealth/
