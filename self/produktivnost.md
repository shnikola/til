# Productivity

## Deep Work

Produktivnost nije isto što i zaposlenost. Većina stvari koje radimo kad se osjećamo zaposleni je tzv. *shallow work* - posao koji nije kognitivno zahtjevan i za koji nam nije potreban fokus (npr. odgovaranje na email, društvene mreže i sl.). Volimo ga raditi jer nam daje osjećaj produktivnosti i osobne interakcije. Problem je što ako previše vremena trošiš na *shallow work*, trajno si smanjuješ kapacitet za *deep work*.

*Deep work* su aktivnosti koje radiš u punoj koncentraciji i na rubu kognitivnih sposobnosti. One te tjeraju da napreduješ i stvaraju dublje zadovoljstvo vlastitim radom.

To je lijepo za znati u teoriji, ali u praksi jedini način da prakticiraš deep work je stvaranje navike. Svatko od nas ima oko 4 sata snage volje po danu. Tjeranje samog sebe da ugasiš twitter i počneš raditi troši tu snagu na neproduktivan način. Umjesto toga, ako imaš raspored ili rutinu, čuvaš snagu volje za sam zadatak.

## Raspored

Za konzistentnu produktivnost, najvažnije je stvoriti rutinu. Ovo vrijedi i za kreativne aktivnosti: većina kreativaca ne radi najbolje "kada su inspirirani", nego po striktnom rasporedu.

Svaki dan popodne isplaniraj kompletan sutrašnji dan u blokovima (npr. po sat vremena). Napravi todo listu i podijeli zadatke u "shallow" i "deep" kategorije. Svakom bloku pridruži jedan zadatak. Ograniči shallow work na 2 sata.

Dobro definiraj zadatke, jer loše definirani zadatci ne mogu održati pažnju. Ako je zadatak prevelik, podijeli ga na više manjih. Ostavi jednostavne i dosadne zadatke za drugio dio dana kad si umorniji.

## Početak rada

Nemoj odgađati početak rada čekajući motivaciju, jer ona neće doći. Počni raditi, što će potaknuti inspiraciju, koja će izazvati motivaciju za daljnji rad. Sve počinje tvojom akcijom.

Odaberi ritual koji će biti prvi korak za počinjanje deep worka (npr. pravljenje čaja, puštanje glazbe). Mozak će se lakše shiftati u deep mode ako ima vanjski trigger.

Radi jednu po jednu stvar. Sve što ti padne na pamet dok radiš zapiši, i vrati se tome kad završiš.

Vodi tablicu i prati koliko deep sati odradiš svaki dan. To će ti biti motivacija da ih povećavaš.

Napravi si i shutdown ritual, tako da mozak zna da si završio za danas. To može biti zadnji prolazak kroz mailove i taskove, te pravljenje plana za sutradan.

## Okruženje

Imaj posebno mjesto za rad. Ako možeš, koristi različito računalo za posao od onog za zabavu.

Otežaj si distraktivne aktivnosti. Blokiraj si twitter, facebook i news siteove. Drži mobitel izvan radne sobe i isključi si bilo kakve zvučne notifikacije. (Email i poruke bi trebale spriječiti ometanje, a ne ga stvarati).

Spavaj koliko ti treba. Ako si popodne umoran, umjesto kave odspavaj 30ak minuta.

Dnevno šetaj barem 30 minuta.

## Ponavljanje

Postoji razlika između vježbanja i promišljenog vježbanja. Mozak ima tendenciju da svako ponavljanje pretvori u automatsku naviku. Obična vježba bez promišljanja ti samo učvršćuje tvoje trenutne navike, ali s njom ne napreduješ. Moraš biti fokusiran da bi postao bolji.

Promišljeno vježbanje je grozno neugodno i zahtjeva trud i fokus. U osnovi je to kontinuirano neuspjevanje u nečemu, jer je to način na koji pomičemo svoje granice. Drugim riječima, ako ti je grozno - to znači da napreduješ.

## Time managment

Cilj produktivnosti na poslu nije postati najbolji radnik na svijetu, nego imati slobodu završiti s poslom u 5 popodne i moći porovoditi ostatak vremena ljudima koje voliš.

Slobodno vrijeme s ne pronalazi, ono se stvara odabirom da nećeš raditi nešto drugo.

Izračunaj koliko sat tvog vremena vrijedi. Ponekad je problem bolje riješiti novcem nego vlastitim vremenom, ako je ono vrijednije.

Ne budi perfekcionist. Radi prave stvari adekvatno, a ne krive stvari savršeno.

Kada radiš popis zadataka, zapitaj se koliko ti je svaki zadatak bitan, i koji je njegov cilj. Ako ocjenjuješ zadatake po važnosti i hitnosti, prvo rješavaj važne i hitne (očito), ali nakon njih rješavaj važne i manje hitne, a ne hitne i nevažne. Ako je zadatak nevažan, jednostavno ga nemoj napraviti, i imat ćeš više vremena za važne stvari.

# Literatura

* https://www.youtube.com/watch?v=oTugjssqOT0 (Randy Pausch: Time Management)
* https://www.youtube.com/watch?v=d0m0jIzJfiQ (How To Design Deep Games with Jonathan Blow)
* https://qotoqot.com/blog/improving-focus
* http://calnewport.com/blog/2012/11/21/knowledge-workers-are-bad-at-working-and-heres-what-to-do-about-it/

