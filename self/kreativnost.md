# Kreativnost

## Početnički ukus

Kada si početnik u kreativnoj branši, često imaš dobar ukus, ali ne i sposobnost. Zato te vlastiti rad razočarava i teško se motivirati da ustraješ i napreduješ. Ali ako ne odustaneš i nastaviš raditi usprkos nezadovoljstvu, postajat ćeš sve bolji i možda biti malo manje nesretan.

Zato je lako učiti dok si dijete - nemaš ukusa koji ti smeta u učenju. Samo stvaraš bez predrasuda. Kao odrasla osoba možeš simulirati ovu prednost tako da se okušaš u aktivnostima o kojima ne znaš ništa, ili koja su dovoljno nova da ne postoje uvriježeni standardi kvalitete.

## Izvor kreativnosti

Djelo koje stvaraš ne dolazi iz tebe, nego iz tvoje okoline.

"I never feel like I have a book in me. I always feel like there’s a book around me. It’s like I’m a planet and there’s all this space junk orbiting me, and all the junk starts smashing together and forming book chapters. My job is to grab that stuff around me and shape it into something." - Austin Kleon

"My advice to you is to change your basic relationship to songwriting. You are not the ‘Great Creator’ of your songs, you are simply their servant, and the songs will come to you when you have adequately prepared yourself to receive them. They are not inside you, unable to get out; rather, they are outside of you, unable to get in." - Nick Cave

## Kreativna blokada

Do kreativne blokade dolazi zbog konflikta između cilja ("želim napisati nešto kvalitetno") i straha ("ispast će loše"). S obzirom da strah ne možeš kontrolirati, jedino što možeš je promijeniti cilj i odlučiti pisati loše. Jednom kad imaš nešto napisano, preuzmi ulogu sitničavog kritičara i popravljaj dok ne dobiješ nešto s čim si zadovoljan.

## Produktivnost

Pravila o rutini i rasporedu vrijede i za kreativne struke. Većina kreativaca ne radi najbolje "kada su inspirirani", nego po striktnom rasporedu.

Nemoj odgađati početak rada čekajući motivaciju, jer ona neće doći sama. Prisili se da započneš raditi (da, neugodno je), rad će potaknuti insipiraciju, koja će izazvati motivaciju za daljnji rad. Bitno je da sve počinje akcijom (makar i prisilnom).

## Pronalaženje scene

Često sanjarimo o umjetničkoj sceni nekog grada i zamišljamo kako bi bilo lakše da živimo negdje drugdje. New York je romantiziran kao grad u koji dođeš bez ičega, upoznaš ljude, stvaraš umjetnost, teško ti je, ali uspiješ. Problem je što se ta priča dogodila prije 50 godina, kad si mogao raditi u knjižari i plaćati najam. Danas je to u New Yorku nemoguće.

Ako se želiš baviti umjetnošću, stvoriti nešto svoje što se ne uklapa u postojeći model - idi negdje gdje je jeftino živjeti, stvaraj što želiš stvarati, i napravi svoju scenu. Kao što se dogodilo i u New Yorku prije 50 godina.

## Življenje od kreativnog rada

Da bi mogao živjeti kao autor (fotograf, glazbenik ili poduzetnik) ne treba ti milijunska publika. Treba ti samo `1000` istinskih fanova koji će kupiti sve što proizvedeš. Ako ti svaki fan godišnje plati `$100`, možeš dobro živjeti. Sve što moraš je proizvoditi.

## Bret Victor - Inventing on Principle

Inspirativan video. Princip u kojem govori je: stvaraoci moraju imati neposrednu vezu s onim što stvaraju. Pronalazi primjere gdje je taj princip zapostavljen poput programiranja ili animacije, i pokazuje načine na koji možemo učiniti proces stvaranja izravnijim i otvorenijim za eksperimentiranje.

Koristimo elektroničke simbole napravljene za prikaz na papiru, ali imamo potpuno novi medij koji nam omogućuje mnogo više toga. Isto je s programiranjem - programski jezici dizajnirani su za bušene kartice. Umjesto da simuliramo izvođenje algoritma u glavi, zašto ga ne bi simulirali na računalu dok programiramo?

# Literatura

* https://medium.com/i-m-h-o/dont-go-to-art-school-138c5efd45e9
* https://twitter.com/neillcameron/status/862600715646230535
* http://austinkleon.com/2016/08/03/find-a-new-city/
* http://kk.org/thetechnium/1000-true-fans

