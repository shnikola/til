# Kreativnost

## Nije dovoljno dobro

Kada stvaraš (crtaš, pišeš) postoje dvije verzije tvog rada: jedna u tvojoj glavi i druga koja završi na papiru. Pošto vidiš obje verzije, možeš ih usporediti i bit ćeš frustriran što ova na papiru nije jednako dobra. Ali svi ostali vide samo tu verziju, i sudit će samo o njoj.

Ako rad ne ispadne kako si ga zamislio, ne očajavaj. Nauči nešto iz njega, pokušaj idućeg napraviti bolje. Idealno, odustani od pojma kvalitete i uživaj u samom procesu stvaranja.

## 100:10:1 Method

Ako si paraliziran s velikim brojem ideja koje imaš, ili ne znaš kojim bi se projektom bavio: Napiši 100 random, makar glupavih ideja. Od njih, odaberi 10 koje ćeš malo bolje razraditi. Najperspektivniju od tih 10 dovedi do kraja.

## Pronalaženje scene

Često sanjarimo o umjetničkoj sceni nekog grada i zamišljamo kako bi bilo lakše da živimo negdje drugdje. New York je romantiziran kao grad u koji dođeš bez ičega, upoznaš ljude, stvaraš umjetnost, teško ti je, ali uspiješ. Problem je što se ta priča dogodila prije 50 godina, kad si mogao raditi u knjižari i plaćati najam. Danas je to u New Yorku nemoguće.

Ako se želiš baviti umjetnošću, stvoriti nešto svoje što se ne uklapa u postojeći model - idi negdje gdje je jeftino živjeti, stvaraj što želiš stvarati, i napravi svoju scenu. Kao što se dogodilo i u New Yorku prije 50 godina.

## Življenje od kreativnog rada

Da bi mogao živjeti kao autor (fotograf, glazbenik ili poduzetnik) ne treba ti milijunska publika. Treba ti samo `1000` istinskih fanova koji će kupiti sve što proizvedeš. Ako ti svaki fan godišnje plati `$100`, možeš dobro živjeti. Sve što moraš je proizvoditi.

## Bret Victor - Inventing on Principle

https://vimeo.com/36579366

Inspirativan video. Princip u kojem govori je: stvaraoci moraju imati neposrednu vezu s onim što stvaraju. Pronalazi primjere gdje je taj princip zapostavljen poput programiranja ili animacije, i pokazuje načine na koji možemo učiniti proces stvaranja izravnijim i otvorenijim za eksperimentiranje.

Koristimo elektroničke simbole napravljene za prikaz na papiru, ali imamo potpuno novi medij koji nam omogućuje mnogo više toga. Isto je s programiranjem - programski jezici dizajnirani su za bušene kartice. Umjesto da simuliramo izvođenje algoritma u glavi, zašto ga ne bi simulirali na računalu dok programiramo?

# Literatura

* https://medium.com/i-m-h-o/dont-go-to-art-school-138c5efd45e9
* https://twitter.com/neillcameron/status/862600715646230535
* http://austinkleon.com/2016/08/03/find-a-new-city/
* http://kk.org/thetechnium/1000-true-fans

