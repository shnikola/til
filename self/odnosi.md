# Relations

## Dobri savjeti

Tri najbitnije stvari koje trebaš naučiti reći su "**Neću**" (izraziti neslaganje), "**Ne znam**" (priznati neznanje), i "**Bio sam u krivu**" (priznati pogrešku).

Ako se dvoumiš da li pitati nekoga, pitaj. Najgore što mogu je reći ne.

Umjesto da hintaš, uvijek direktno izrazi svoju potrebu.

Pričaj pozitivno o ljudima iza njihovih leđa.

Počastiti nekoga večerom je jednostavan i moćan način za stvaranje novih i održavanje starih prijateljstva.

## Rješavanje razmirica

Kada se uloviš u svađi, podsjeti se da ste u istom timu, i da želite zajedno riješiti problem. Jako je lako upasti u "ona je protiv mene" mentalitet.

Ako se u raspravi uloviš da postaješ uzrujan, to je dobar pokazatelj da si možda u krivu.

Dr. John Gottman je radio istraživanje nad hrpom parova, i otkrio je uzorak onih koji ostaju zajedno:
1. Fokusiraju se na srž problema, a ne na simptome koji se manifestiraju (npr. kako se osjećaju).
2. Razgovaraju s poštovanjem i ne spuštaju se na osobne napade koji nemaju veze s trenutnim problemom.

Koliko god da si u pravu, nećeš postići ništa omalovažavajući sugovornika. Teže je biti suosjećajan nego pametan.

## Račvanje puteva

Studij je zadnje razdoblje života kada svi vršnjaci koje poznaješ rade iste stvari i prolaze kroz iste životne prepreke. Nakon toga, svačiji životni put je različit, i to je ok.

Neki će se oženiti i imati djecu, neki neće. Karijere i poslovi će biti u mnogo čemu različiti. Prestaješ hodati u korak sa svojim prijateljima, i zato se pomalo razilazite.

# Različitost iskustva

Neki ljudi nemaju unutarnji dijalog (neki se tako rode, neki ga izgube tijekom života, npr. meditacijom). Neki ljudi ne mogu vizualizirati stvari. Neki ljudi ne doživljavaju emocije, neki ih doživljavaju vrlo intenzivno.

## Jezik ljubavi

Svatko ima različit način iskazivanja ljubavi, i na različit način očekuje da mu se ljubav iskaže. Ovo su neki od načina:
* Afirmativnim riječima
* Uslužnošću
* Davanjem i primanjem poklona
* Kvalitetno provedenim vremenom
* Fizičkim dodirom

Bitno je poznavati način koji tebi odgovara i način koji odgovara tom partneru.

## Green Flags when Dating

Spominjanje nečeg o čemu je sugovornik pričao prošli put. Tako pokazuješ da slušaš.

Ako nešto sjebeš da priznaš to i ispričaš se.

Pozitivnost - da govoriš o stvarima o koje voliš umjesto o stvarima koje mrziš.

Da si pristojan prema strancima (npr. konobarima). "You can easily judge the character of a man by how he treats those who can do nothing for him".

Handlanje stresnih situacija i propalih planova s humorom i bez optuživanja.

## How to Fend Off A Jerk

Kad se netko prema tebi ponaša kao seronja, pravi se sretan. Što su gori prema tebi, ti budi sretniji. To će ih jako isfrustrirati, a tebi će popraviti raspoloženje.

# Literatura

* https://opinionator.blogs.nytimes.com/2012/06/30/the-busy-trap
* https://hbr.org/2016/07/what-great-listeners-actually-do
* http://www.davedelaney.me/blog/how-to-fend-off-a-jerk
* https://www.gottman.com/blog/category/column/the-four-horsemen/
