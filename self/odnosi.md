# Odnosi

## Jezik ljubavi

Svatko ima različit način iskazivanja ljubavi, i na različit način očekuje da mu se ljubav iskaže. Neki od načina iskazivanja su:
* Afirmativne riječi
* Uslužnost
* Davanje poklona
* Proveđenje zajedničkog vremena
* Fizički dodir

Bitno je poznavati način koji tebi odgovara i način koji odgovara tom partneru. Zato uvijek jasno izrazi svoje potrebe i ne očekuj da će ti itko čitati misli.

## Održavanje dobrog odnosa

Slušaj partnera i spominji stvari o kojima je ranije pričao.

Budi pozitivan. Govori o stvarima koje voliš umjesto o stvarima koje mrziš.

Stresnim situacijama i propalim planovima pristupi s humorom i bez optuživanja.

Budi spreman reći ne, ali i prihvatiti tuđe odbijanje.

Kad shvatiš da si u krivu, priznaj i ispričaj se.

## Znakovi problema

Određeni stilovi komunikacije su dobar pokazatelj da se bliži kraj veze. Dr John Gottman ih naziva "4 jahača apokalipse":

**Kritiziranje** (criticism) koristiš kao ad hominem napad na osobu. Ne kritiziraš čin ili ponašanje, nego cijeli partnerov karakter. Riječi kao `uvijek` i `nikad` impliciraju da osoba ima trajnu manu, tjerajući je da se osjeća odbijeno i povrijeđeno.

Kritiziranje lako ulazi u naviku i nije ga lako izbjeći. Ono što želiš je riješiti konkretan problem, a ne mijenjati partnera. Prvo se zapitaj, "Koje emocije osjećam?" i "Što trebam od partnera u ovoj situaciji?". Zatim **izrazi svoju potrebu u formi `Ja...`, a ne `Ti...`**.

Kritika: `Ne mogu vjerovati da si zaboravio, nikad ne misliš na druge, nikad ne misliš na mene, tako si sebičan.`
Potreba: `Uplašila sam se jer me nisi nazvao, a rekao si nazvati.`

**Defenzivnost** koristiš kada se osjećaš nepravedno optuženim. Tražiš izgovor i glumiš nevinu žrtvu kako bi se partner povukao.

Iako je razumljivo htjeti se obraniti kad si napadnut, defenzivnost zapravo napada partnera, što samo eskalira u svađu. Umjesto toga, **preuzmi odgovornost za svoju ulogu u problemu** i pokaži da ti je stalo do partnerovih osjećaja.

Pitanje: `Jesi li javio Silvi nećemo doći večeras, kako si obećao jutros?`
Defenzivnost: `Imao sam previše posla! I znala si da sam prezaposlen, zašto joj jednostavno ti nisi javila?`
Preuzimanje odgovornosti: `Fak, zaboravio sam. Trebao sam te pitati da joj ti javiš jutros, jer sam znao da mi je danas ludnica. Moja greška, nazvat ću je odmah.`

**Prezir** (contempt) koristiš kada doista želiš biti pakostan i povrijediti nekoga. Sarkastičan si, izruguješ se, kolutaš očima kako bi se žrtva osjećala bezvrijedno. Dok kritiziranje napada partnerov karakter, prezir još i zauzima poziciju moralne superiornosti: `Oh, princezo, hoćemo li opet histerizirati?`.

Prezir se hrani na negativnim mislima o partneru koje dugo držiš u sebi, i koje izlaze na površinu prilikom napada. Da bi ga se spriječilo, potrebno je **izgraditi kulturu cijenjenja i poštovanja** u odnosu. Redovno partneru daj do znanja koliko ga cijeniš i koliko si zahvalan kako bi stvorio pozitivnu perspektivu u vezi. Za svaku negativnu interakciju potrebno je barem 5 pozitvnih kako bi veza izdržala!

**Podizanje zida** (stonewalling) se koristi kao reakcija na prezir. Isključuješ se iz interakcije i prestaješ odgovarati partneru. Umjesto suočavanja s problemom, izbjegavaš partnera tako što se isključiš, praviš prezaposlen ili okupiraš opsesivnim ponašanjem.

Jednom kada uđeš u takav mindset, teško je izaći iz njega. Ako primjetiš da podižeš zid usred konflikta, **prekini raspravu i zatraži odmor**: `Osjećam da postajem preljut. Možemo li napraviti pauzirati i vratiti se na ovo kasnije? Lakše ćemo riješiti problem kad se smirim.` Uzmi 20 minuta samoće i radi nešto što te smiruje: čitaj, šetaj, trči, i vrati se razgovoru kad se osjećaš spremnim.

## Svađe

Prilikom svađe s partnerom, lako je upasti u "ona je protiv mene" mentalitet. Podsjeti se da ste u **istom timu**, i da želite zajedno riješiti problem.

Fokusiraj se na srž problema, a ne na simptome koji se manifestiraju (npr. kako se osjećaš).

Koliko god da si u pravu, nećeš postići ništa omalovažavajući sugovornika. Teže je biti suosjećajan nego pametan.

Ako tijekom rasprave postaješ sve uzrujaniji, to je dobar pokazatelj da si možda u krivu. Uzmi pauzu, prošetaj i ohladi glavu.

## Dominantnost

Osnova za održavanje zdrave veze je **dopustiti da partner utječe na tebe**.

Naša kultura od muškarca očekuje da bude dominantan u vezi (otud i klišej o ženama oštrokondžama). Istina je da su najstabilniji i dugovječniji odnosi oni u kojima se muškarac odnosi prema ženi s poštovanjem i u kojima se odluke donose zajednički. Kada dođe do neslaganja, pokušava se naći zajedničko rješenje umjesto inzistiranja da bude po njegovom ili njenom.

## Zahvalnost

Ako je netko imao pozitivan utjecaj na tvoj život, daj im do znanja i zahvali im se. Ovo vrijedi za male, svakodnevne stvari (teta na šalteru koja ti je pomogla s papirima), ali i za situacije koje su se dogodile prije mnogo godina (profesor koji te usmjerio na struku kojom se baviš).

Čak i ako se radi o ljudima koje ne poznaješ (npr. autor knjige koju jako voliš), iznenadit ćeš se koliko je lako nekome uljepšati dan.

## Razilaženje

Fakultet je zadnje razdoblje života kada svi vršnjaci koje poznaješ rade iste stvari i prolaze kroz iste životne prepreke. Nakon toga, svačiji životni put je različit, i to je ok.

Neki će se oženiti i imati djecu, neki neće. Karijere i poslovi će biti u mnogo čemu različiti. Prestaješ hodati u korak sa svojim prijateljima, i zato se pomalo razilazite.

## Bezobraznost

Kad se netko prema tebi ponaša kao seronja, pravi se sretan. Što su gori prema tebi, ti budi sretniji. To će ih jako isfrustrirati, a tebi će popraviti raspoloženje.

## Hrana

Hrana je univerzalni medij za održavanje odnosa. Npr. zajednička večera je mjesto stvaranja novih i obnavljanja starih prijateljstava.

# Literatura

* https://www.gottman.com/blog/category/column/the-four-horsemen/
* https://opinionator.blogs.nytimes.com/2012/06/30/the-busy-trap
* https://hbr.org/2016/07/what-great-listeners-actually-do
* http://www.davedelaney.me/blog/how-to-fend-off-a-jerk
