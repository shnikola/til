# Odgoj

## Varijanca

Disclaimer prije svakog savjeta o odgoju: postoji golema varijanca među djecom, čak i među djecom istih roditelja. Savjeti koji funkcioniraju odlično na jednom djetetu će katastrofalno failati na drugom. Zato ne postoji "jedan istinski način" odgajanja djece. Veći dio roditeljstva je samo otkrivanje što funkcionira na tvojoj djeci.

To treba imati na umu i kad uspoređuješ sebe s drugim roditeljima. Neki roditelji imaju sreću da dobiju lako dijete, i onda se čude zašto jednostavno ne radiš isto što i oni, jer oni su očito fantastični roditelji, a tebi ide grozno.

## Svijet je okrutan

Omogući djetetu dosljedno i sigurno okruženje, ali nauči ga da svijet *nije* pošten, da on nije uvijek najbolji ili najpametniji u prostoriji (i da ne bi ni trebao biti), i da je drugim ljudima stalo mnogo više do njih samih nego do njega.

Što duže bude zaštićen idealnim svijetom kojim mu pružiš, to će teže podnijeti prve prepreke i krize koje će mu život kad-tad donijeti.

Dobar način za osvijestiti ovo su natjecateljske aktivnosti - sportovi, akademska natjecanja, ili gdjegod može izgubiti čak i ako je dao sve od sebe.

## Kućanski poslovi

Što je ranije moguće, daj djetetu da sudjeluje u kućanskim poslovima. Trajat će višestruko duže, ali tako će se naučiti samostalnosti i osvijestiti sebe kao dio kućanstva. Pomaže ako učiniš aktivnosti zabavnima i dovoljno jednostavnima da i malo dijete može sudjelovati (npr. punjene suđa u mašinu, hranjenje mačke i sl.)

## Neuspjeh u školi

Akademski uspjeh je koristan, ali podsjeti dijete da školski testovi mjere samo jedan mali dio njih i njihovih sposobnosti. Postoji hrpa talenata koji se ne mjere testovima kao što su: nadarenost za umjetnost, sport, timski rad, neovisnost, dobrotu prema drugima, sposobnost izražavanja mišljenja, stvaranje prijateljstva, poticanje osobnog razvoja.

## Aspiracije

Najveći utjecaj na nečiji život, pogotovo relativno mladih ljudi, možeš imati tako da predložiš da naprave nešto bolje ili ambicioznije nego što su imali na umu.

## Dosada

Dosada je korisna jer te natjera da otkriješ neku novu zanimaciju, strast i sposobnost. Najkreativnije ideje se razvijaju upravo iz dosade.

To je istinski problem s lakim drogama i mobitelima - uz njih nemaš priliku osjećati dosadu. Daju nam privremenu distrakciju, ali ne i zadovoljstvo.

Istraživanja su pokazala da sretniji tinejdžeri više vremena provode u aktivnostima koje ne uključuju ekrane: spavanje je na prvom mjestu, sport i tjelovježba, interakcija s drugim u ljudima uživo, volonterski rad, odlazak u kino, religijski obredi itd.

## Pretjerana briga

Kada se roditelj neumjereno brine za dijete, zapravo ga je strah da se on neće moći nositi s tim da se djetetu nešto dogodi. To je razumljivo, jer se i dalje sjećaju kada je imalo dvije godine i nije moglo promijeniti pelenu. Problem je što takvom brigom pokazuju da nemaju povjerenja u dijete i time potkopavaju djetetovo samopouzdanje.

# Literatura

* https://magicalchildhood.wordpress.com/2010/08/31/what-should-a-4-year-old-know/
* https://www.telegraph.co.uk/news/2016/07/11/teacher--writes-moving-letter-to-autistic-pupil-who-failed-exams/
