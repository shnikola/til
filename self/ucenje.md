# Učenje

## Fokusirani i difuzirani način rada

Kad se fokusiraš na rješavanje nekog problema kojeg poznaješ, mozak ti radi u "focused modu", koristeći već izgrađene neuralne puteve.

Kada želiš naučiti nešto novo, ili se baviš kreativnim poslom, tada puno bolje djeluje "diffused mode" mozga, gdje dopuštaš mislima da vrludaju gdjegod, stvarajući nove puteve.

Zato ti najbolje ideje dolaze pod tušem - jer nisi fokusiran ni na što, nego opušten i dopuštaš da razmišljaš o svačemu. Dali i Edison su imali sličnu metodu, gdje bi sjedili u stolici i polako tonuli u san s predmetom u ruci. Kad bi utonuli u san, predmet bi pao na pod i probudio ih.

## Pamćenje

Najbolje pamtiš koristeći *Spaced repetition* - ponavljajući gradivo kroz više dana, jednom dnevno ili svaka dva dana. To daje puno bolje rezultate nego ponavljanje gradiva 20 puta u jednom popodnevu. Dobar alat za spaced repetition je `Anki`.

Svaki put kad dohvaćaš podatak iz dugoročne memorije, stavljaš ga u kratkoročnu memriju. Od tamo je moguće da se to sjećanje rekonsolodira, tj. da se u novom kontekstu opet spremi u dugoročnu memoriju. Drugim riječima, svaki put kad dohvaćaš sjećanje, mijenjaš ga.

Što manje truda trebaš da se prisjetiš, to slabije pamtiš (npr. Duolingo ponuđeni odgovori). Odnosno, dobro je kad nije lako.

Naš mozak je izvanredan u vizualnoj memoriji. Koristi vizualne reprezentacije ključnih koncepata kako bi ih bolje upamtio.

Čak i ako ti se čini da iz pročitane knjige nosi ništa zapamtio, čitanje je promijenilo tvoj mentalni model.

## Spavanje

Spavanje je nužno za učenje. San čisti metaboličke toksine u mozgu koji se stvaraju samim time što si budan. Također učvršćuje bitna sjećanja i briše nebitna, te znatno pomaže pri rješavanju ili usvajanju teških problema (npr. kad se neki nemoguć programerski problem sutra ujutro čini jednostavnim).

## Učenje novih vještina

Kada učiš nešto novo i apstraktno, intenzivno se fokusiraj, a onda napravi pauzu ili se fokusiraj na nešto nevezano. Difuzni mod će tada raditi u pozadini i pomoći da se oforme koncepti. Takvo redovito vježbanje će omogućiti da se neuralne konekcije oforme.

Najbolji način za učenje je, umjesto čitanja puno teorije, baciti se u praksu, ili još bolje, prikačiti se nekome tko je ekspert u području (učenje kroz osmozu). Neuroni se dokazano bolje razvijaju ako si okružen drugima nego ako si zatvoren sam u sobi.

Fizička vježba (npr. trčanje) također pojačava stvaranje neurona i poboljšava pamćenje. Štoviše, učinkovitije je za tvoj mozak nego ijedan postojeći lijek.

Istraživanja su pokazala da vrhunski glazbenici vježbaju jednako dugo koliko i prosječni glazbenici, ali s dvije bitne razlike:

1) Promišljeno i metodički vježbaju one djelove koji im najgore idu. Na taj način pomiču svoje granice. Ovo je jako teško, jer ti se čini kao da većinu vremena failaš. Ali zapravo, ako ti je grozno - to znači da napreduješ.

2) Ne vježbaju kroz cijeli dan, nego fokusirano u 2 bloka, jednom ujutro i jednom popodne.

## Učenje jezika

Djeca ne uče bolje jer su im mozgovi bolji, nego zato što se ne srame napraviti pogrešku. Ali jezici su upravo savršeni za učenje s pogreškama, jer će te svatko razumjeti koliko god loše pričao.

## Rješavanje problema

Najbolji način za rješavanje problema je staviti ga na papir. Koliko god ti se čini da dobro poznaješ problem, emociju ili stav koji imaš, tek kad ga pretočiš u riječi postat će ti jasno što zapravo znaš, a što ne.

Jedna od posljedica ove pojave je i rubber duck debugging, gdje je samo objašnjavanje problema drugoj osobi često dovoljno da sam dođeš do rješenja.

## Prokrastinacija

Glupi mozak povezuje neugodan zadatak s boli, i onda usmjerava pažnju na nešto ugodno (npr. Facebook). Ali jednom kad se prisilimo početi raditi, taj osjećaj neugode nestano vrlo brzo.

Nikome nije lako početi raditi ono što ne voli, ali uspješniji su ljudi koji sebi kažu: "Prestani gubiti vrijeme i počni s tim. Jednom kad krene, bit će bolje."

Dobar trik je koncentrirati se na proces ("sad ću učiti 20 minuta"), a ne na rezultat ("sad ću pročitati knjigu"). Rezultat nam se najčešće čini nedostižan i razmišljanje o njemu izaziva neugodu zbog koje odgađaš početi.

## Organiziranje

Nezapisani zadatci ti zauzimaju mentalni kapacitet. Uvijek ih zapiši tako da ne moraš razmišljati o njima.

Svaku nedjelju napravi popis zadataka za naredni tjedan.
Svaku večer napravi popis s nekoliko zadataka za sutradan. Tako daješ podsvijesti da radi na njima preko noći.

Zadatak koji ti je najmrži radi prvi ujutro, pa makar i samo jedan pomodoro.

Planiraj kad završavaš (npr. u 17.00) i drži se toga. To je jako bitno!

## Ekspertiza

Stručnjak si za nešto tek kad znaš kada to ne treba koristiti.

*Tech entuzijasti:* čitava kuća mi je povezana smart uređajima
*Tech stručnjaci:* jedini komad tehnologije u kući mi je printer, i kraj njega držim čekić, u slučaju da napravi zvuk koji ne prepoznajem.

# Literatura

* https://www.coursera.org/learn/learning-how-to-learn
* http://paulgraham.com/know.html
