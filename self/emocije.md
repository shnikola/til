# Emocije

## Uzemljenje emocija

Kada te obuzme negativna emocija, probaj je prepoznati i otkriti pod kojom pretpostavkom djeluje. Primjerice:

**Samosažaljenje** pretpostavlja da imaš 7 godina i da će ti roditelj dati pažnju. Podsjeti se da nemaš 7 godina i da sam moraš paziti na sebe.

**Ljubomora** pretpostavlja da možeš ucjeniti nekoga da provodi više vremena s tobom. Podsjeti se da nije privlačno ponašati se kao dijete.

**Ljutnja** pretpostavlja da će pokazivanjem agresije druga osoba promijeniti mišljenje ili ponašanje. Podsjeti se da ono što izaziva tvoju agresiju, druga osoba ili radi slučajno, ili te namjerno provocira i uživa u tome da te vidi ljutog.

**Sram** pretpostavlja da ćeš zbog nečega biti odbačen od društva i umrijeti sam pod mostom. Podsjeti se da svi imaju previše briga da bi primjetili, a kamoli zapamtili da su ti pale hlače.

**Krivnja** pretpostavlja da će ti osoba oprostiti ako pokažeš koliko se loše osjećaš. Podsjeti se da svi rade pogreške, najbolje što možeš učiniti je ispraviti pogrešku, iskreno se ispričati i krenuti dalje.

## Strah

Strah je manjak samopouzdanja da se možeš nositi s određenom situacijom. Strah je prirodna emocija i neće nestati sam od sebe. Dok god napreduješ i razvijaš se, bit će te strah. Jedini način da se riješiš straha je da se suočiš sa situacijom. Iako se čini teško, suočavanje je lakše nego provesti cijeli život u strahu, bespomoćno iščekujući najgore.

Svaki put kad se nađeš u strašnoj situaciji koja te prisili da je nekako riješiš, porast će ti samopouzdanje i primjetit ćeš da si preživio, kako god da je prošlo. Sigurnost ne dolazi iz posjedavanja stvari - sigurnost dolazi iz samopouzdanja.

## Anksioznost društvenih mreža

Nalazimo utjehu u tuđoj nervozi, zato je rado širimo. U današnjem svijetu u kojem svatko ima svoj mikrofon, širiti ju je lakše nego ikad, pogotovo ako ćeš zauzvrat dobiti pažnju.

Društvene mreže dizajnirane su da stvaraju ovisnost. Nude nepresušne količine sadržaja koje kompulzivno skrolaš tražeći svaku tridesetu koja je zanimljiva. Što ih više koristiš, to se više tvoj mozak navikava da traži nekakav podražaj i na najmanje tragove dosade.

Nervoza/tjeskoba nemaju korelacije sa stvarnim svijetom, već samo s tobom. Uvijek se sjeti toga prije nego je počneš dijeliti s drugima.

## Box Breathing

http://quietkit.com/box-breathing

Tehnika disanja za opuštanje ako si pod stresom. Koriste je marinci na bojišnici, pa zašto ne bi i ti. Ponavljaj:
1. 4 sekunde udisaj
2. 4 sekunde zadrži dah
3. 4 sekunde izdisaj
4. 4 sekunde zadrži dah

## Meditacija

Meditacija je percipiranje i promatranje svega što se događa oko nas, ugodnog ili neugodnog, u opuštenom stanju. Ona ne zahtjeva odsustvo misli, nego  puštanje misli da prolaze bez da sudimo o njima.

Lotus položaj, oči zatvorene ili 10% otvorene, ramena opuštena, prsa dignuta, leđa ravna, koljena ispod kukova, ruke se odmaraju na koljenima. Opušteno ali uspravno. Diši kroz nos.

Neke od vrsta meditacije:
* *concentration*, 40 min: drži pažnju na primarnom objektu, najčešće vlastitom dahu. Obrati pozornost na abdomen kako se diže i spušta.
* *mindfulness*, 15 min: promatraj svoje misli, dopusti im da dođu i prođu, bez da reagiraš, sudiš ili se zadržavaš na njima.
* *sensing loop*, 10 min: promatraj osjet u desnoj nozi, polako se krećući prema gore u list, koljeno, bedro, kuk, šaku, ruku, rame, pa u krug prema lijevoj nozi.
* *transcedental*, 15 min: u sebi ponavljaj istu ritmičku frazu (mantru).
* *eating*, 20 min: uzmi 20 minuta da pojedeš 3 grožđice. Osjeti svaki detalj: izgled, isčekivanje, žvakanje, okus, gutanje.

# Literatura

* http://sethgodin.typepad.com/seths_blog/2016/09/anxiety-loves-company.html
* http://hintjens.com/blog:81
* https://www.reddit.com/r/relationships/comments/75ow3y/my_27f_boyfriend_29m_throws_tantrums_and_im/
