# Umiranje

## Kako umrijeti

Ako ti ikad dijagnosticiraju neizlječivu bolest, odbij bilo kakav tretman koji će ti dati vrijeme po cijenu kvalitete života. Provođenje ostatka života u bolnici je bez iznimke mučenje. Bolnica je prisiljena održavati te na životu koliko god moguće, po cijenu operacija, guranja cijevi, spajanja na strojeve i šopanja lijekovima. Ono što većina doktora odabere za sebe je umrijeti kod kuće, bez medicinske intervencije.

## Što reći nekome tko je izgubio voljenu osobu

Kada vidimo nekoga da tuguje za bliskom osobom, prirodna reakcija je da im želimo dati prostora i ne miješati se jer se to čini isforsirano. Ali u takvoj situaciji ti je komunikacija s prijateljima i obitelji zapravo najviše potrebna.

Pošalji im poruku da misliš na njih, čak i ako niste jako bliski. Takve poruke će im biti drago primiti ne samo neposredno nakon smrti, nego i mjesecima nakon.

Ako je umrla osoba imala ikakav utjecaj na tvoj život, reci im to. Smrt te uvijek podsjeti na prolaznost života, pa će im mnogo značiti da je umrla osoba ostavila trag.

Ako si blizak s tim osobama, provodi vrijeme s njima. Nije dovoljno reći: "Javi mi se ako ti išta treba", jer se u takvoj situaciji najčešće osjećaš kao da opterećuješ sve svojim problemima. Umjesto toga, preuzmi inicijativu i predloži druženje.

Reci im da je u redu da budu tužni, ali nemoj reći da znaš kako se osjećaju, niti uspoređivati to s vlastitim iskustvima. Pitaj ih da ti pričaju o umrloj osobi, a ne da će vrijeme izliječiti sve. Ponudi se da im pomogneš oko poslova i organizacije.

Nakon par tjedana, uključi ih u "normalne" aktivnosti. Pozovi ih na gledanje filma zajedno, planinarenje ili društvene igre.

# Literatura

* http://hintjens.com/blog:115
* https://medium.com/@webwright/today-is-my-wifes-first-birthday-since-she-died-7369944c43ec
https://www.saturdayeveningpost.com/2013/03/how-doctors-die/
* https://www.reddit.com/r/TrueReddit/comments/220re9/who_by_very_slow_decay_a_freshlyminted_doctor/cgjmbfa/
