# Vjera

## Vjera i znanost

Sustavi koje smatramo istinski racionalnim - znanost, matematika, logika - izgrađeni su na nedokazivim aksiomima u koje moramo vjerovati da su istiniti. Ponekad se neka od temeljnih pretpostavki pokaže netočnom, pa se cijeli sustav, donedavno smatran neupitnim, mora iznova izgraditi.

Znanost je posebno podložna takvim promjenama. Kroz povijest se ponavlja priča u kojoj grupa znanstvenika s apsolutnom sigurnošću objavi kako je neka grana znanosti (npr. fizika ili AI) tek par godina udaljena od potpunog rješenja. I u istih par godina otkrije se kako nismo ni blizu rješenju, i da su postulati na kojima smo temeljili predviđanja poptuno krivi.

Znanost je jedno od najvećih postignuća ljudskog roda, ali i dalje je bazirana na vjeri. Ona je vjera da u postepenim eliminiranjem netočnih teorija možemo doći do istine.

Razlika između znanosti i religije je što znanost uzima vjeru kao početnu točku, a religija kao središnje načelo.

"The most beautiful and profound emotion we can experience is the sensation of the mystical. It is at the root of all true science. He to whom this emotion is a stranger, who can no longer wonder and stand in awe is as good as dead. To know that what is impenetrable to us really exists, manifesting itself as the highest wisdom and the most radiant beauty, which our dull faculties can comprehend only in their primitive forms; this knowledge, this feeling is at the center of true religiousness." - Albert Einstein

## Prosvjetljenje

Brojna iskustva svjedoče o doživljaju kozmičkog stanja svijesti, osjećaju apsolutne povezanosti s prirodom i svemirom. Nekad ih izazivaju psihoaktivna sredstva, nekad neurološki poremećaji. Ali svima je zajednički osjećaj prosvjetljenja.

Prosvijetljenje tako možda dolazi iz istog izvora, ali ga mi racionaliziramo stvarajući razne mitološke strukture oko njega. Karizmatici poput Bude, Krista i Muhameda su dovoljno uvjerljivi da će svoju mitologiju proširiti, propovjedajući kako su otkrili tajne univerzuma. Ako si dovoljno izložen tuđoj mitologiji, svoje prosvijetljenje ćeš doživjeti kroz već usvojenu strukturu.
