# Odluke

## Donošenje odluka

Ako dvojiš između dva odabira, znači da se bojiš da ćeš s oba odabira nešto izgubiti. Jednom kad doneseš odluku, zaboravi na ono što si propustio, i fokusiraj se na ono što dobijaš.

Usporedi kako ćeš se osjećati oko svoje odluke za **10 minuta, 10 mjeseci i 10 godina**. Tako ćeš se podsjetiti da su trenutne okolnosti vrlo prolazne.

Ako trebaš donijeti veliku odluku koju odgađaš (npr. odlazak iz zemlje ili promjena posla), postavi **deadline** dokad odluka mora biti donesena, npr. ponedjeljak u 6 popodne. 5 minuta prije deadlinea vjerojatno nećeš još odlučiti, ali u tih 5 minuta nešto će kliknuti i odgovor će doći.

Ne donosi važne odluke kada si ljut, gladan, umoran ili usamljen.

## Compound interest

Složena kamata je jedna od najsnažnijih sila koja upravlja našim životima. Osim što je bitna u posuđivanju i investiranju novaca, ključna je za bilo koji oblik napredovanja.

Ako svake godine postaneš za samo 5% bolji u nekoj vještini, **za 15 godina ćeš biti dvostruko bolji** nego na početku! Trik je da postotak nikad ne zvuči puno, broj godina se čini velik, ali godine će proći htio ti to ili ne, i sitne životne odluke će imati golemi utjecaj na tvoj život u budućnosti. Ovo je primjenjivo na dizanje utega, sviranje instrumenata, ulaganje novca, unos manje kalorija itd. Zato štogod želiš napraviti, počni raditi što prije.

## Self-compassion

Često se ljudima savjetuje da rade na samopouzdanju, ali mnogo važnije biti suosjećajan prema samom sebi. Trebaš si moći oprostiti kao što bi oprostio bliskim prijateljima. Neuspjeh ne trebaš dočekati s "Jadan ja, kako sam grozan." nego sa "Svima se događa neuspjeh. To je ono što nas čini ljudima."

## Životni odabir

Ne moraš nikome opravdavati svoje životne odluke. Nitko ih neće ni dovoditi u pitanje, osim ljudi koji su i sami zabrinuti i defenzivni. Ne postoji ispunjen, optimalan, "najbolji život". Svaka odluka koju doneseš zatvorit će neka vrata, i prirodno je da osjećaš anksioznost zbog toga.

Koliko god bio sretan sa svojim životom, prihvati da ćeš ponekad osjetiti melankoliju za drugim mogućim životima koje nisi živio.

## Promjene

Obitelj, partner i prijatelji su se navikli na trenutni odnos koji imate. Ako ne pokazuju odobravanje prema nekoj promjeni u tvom životu možda se samo boje promjene vašeg odnosa. Isto vrijedi i za tebe - trudi se da budeš podrška u razvoju svojih bližnjih, čak i ako to znači da će se vaš odnos promjeniti.

Svaka osobna promjena je rizična za zdravlje odnosa, pogotovo veze, ali to je rizik koji se isplati. U suprotnom, odlučiš li ostati zarobljen u situaciji koja ti ne odgovara jer ne želiš uznemiriti partnera, počet ćeš zamjerati i sebi i njemu i odnos će se samo pokvariti.

Uvijek pokaži ljudima oko sebe zahvalnost kada te podrže u pozitivnoj promjeni. Ako ne možeš dobiti podršku, poljubi ih i reci im: "Volim te, ali moram živjeti vlastiti život."

## Snaga volje

Kada je nečiji tata želio prestati pušiti, nije bacio kutiju cigareta u smeće, već ju je stavio na policu pokraj svog radnog stola. Tako ju je povremeno vidio i imao fizički podsjetnik svoje odluke. Tek mnogo godina nepušenja kasnije, čistio je policu i bacio tu kutiju u smeće, jer već ispunila svoj zadatak.
