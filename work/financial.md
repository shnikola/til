# Financial

## 1000 True Fans

http://kk.org/thetechnium/1000-true-fans

Da bi mogao živjeti kao autor (fotograf, glazbenik ili poduzetnik) ne trebaju ti milijuni kupaca. Treba ti samo 1000 istinskih fanova koji će kupiti sve što proizvedeš. Ako ti svaki fan godišnje plati $100, možeš dobro živjeti. Sve što moraš je proizvoditi.

Ovo je puno realniji i prirodniji put do uspjeha nego nadanje o stvaranju milijunskog bestsellera.

## The 40% Rule for SAAS companies

http://avc.com/2015/02/the-40-rule

Ako imaš Software as a Service kompaniju, dobar pokazatelj financijske stabilnosti je:
*Godišnji rast prihoda* (za koliko je posto veći od prošle godine) + *operativna marža* (postotak zarade koji ti ostane kad platiš operativne troškove) bi trebali iznositi *40%*.
Znači:
  * Ako prihod raste 20% svake godine, treba ti ostati bar 20% od zarade.
  * Ako prihod ne raste, treba ti ostati 40% zarade.
  * Ako prihod raste 100% godišnje, možeš dopustiti da gubiš novce do 60% svojih prihoda.

## Financial indicators for startups

https://mattermark.com/important-financial-indicators-for-startups-at-every-stage-of-growth/

Na početku postojanja, bitna je samo količina na računu. Ona plaća zaposlenike, servere i režije. Količinu na računu podijeliš s prosječnom mjesečnom potrošnjom da dobiješ koliko ti je mjeseci ostalo dok ne ostaneš bez novaca. Mjesečni troškovi (umanjeni za mjesečne prihode) nazivaju se *Monthly Burn Rate*.

Kada počneš primati redovne prihode (revenue), oni postaju najbitnija metrika. *Annualized Run Rate* ekstrapolira godišnju zaradu pomoću nekog perioda (npr. zaradio si $5 u Q1, znači da ti je ARR `4 x $5 = $20`).
*Annually Recurring Revenue* uzima u obzir pretplatnike čiji se prihodi ponavljaju svake godine.

Osim što predstavlja način da napušeš revenue pomoću ARR, ovaj članak tvrdi da profitabilnost nije važna i da je stvar izbora. Burn rate je, po njima, jedna od rijetkih stvari koje tvrtka može kontrolirati.

## Why You Should Charge More

http://www.kalzumeus.com/2012/09/21/ramit-sethi-and-patrick-mckenzie-on-why-your-customers-would-be-happier-if-you-charged-more/

Dva mjestimično ljigava tipa racionaliziraju (često jedan u kupe, drugi u špade) zašto je u redu naplaćivati $1000 za ebook ili savjet za gdje staviti button. Ali da se izvući i koristan savjet iz ovog razgovora.

Treba naplaćivati više kako bi izbjegao "patološke mušterije" koje će platiti malo, oduzeti gomilu vremena i nikad biti zadovoljne. Ako klijentu uspješno preneseš vrijednost svoje usluge, on će je više cijeniti. Usto, klijenti koji su spremni platiti više često su tehnološki potkovaniji i nećeš gubiti vrijeme na provjeravanje radi li im internet.

Umjesto da naplaćuješ sitno za neki proizvod, radije ga daj besplatno i koristi ga za promidžbu. Ali daj do znanja ljudima da je vrijedan.

Ne trebaš se sramiti marketinga. Ako je tvoj proizvod dobar i donosi vrijednost ljudima u život, trebaš ga promovirati da ljudi čuju za njega.

Ne postavljaj se kao netko tko će doći obaviti posao, već netko tko će donijeti vrijednost u njihovu kompaniju.

Najviše se cijeni da možeš kvalitetno iskomunicirati ono što radiš.

## Kickstarter

https://hackernoon.com/how-we-turned-140k-on-kickstarter-into-40k-in-debt-and-how-we-broke-even-1f86d80fe50f

Ako prodaješ nakon Kickstartera, naručuj maksimalno 2x koliko si prodao. Inercija prodaje se nikad ne zadrži.

## Linkovi

* https://stripe.com/blog/atlas-guide
* https://training.kalzumeus.com/newsletters/archive/selling_software_business
* http://www.nickkolenda.com/psychological-pricing-strategies

