# Consulting

## Velika istina

Zaposlenje u velikoj kompaniji ti daje iluziju stabilnosti.
Rad kao freelancer ti daje iluziju slobode.

Kada si u kompaniji, imaš šefa. Kada si freelancer, svaki klijent ti je šef. Pozitivna strana je što kao freelancer šefovima možeš dati otkaz.

## Consulting vs Freelancing

Consultant je usko specijaliziran i nudi savjete i edukaciju, ne nužno i implementaciju.

## Naplaćivanje

Cijena je signal kvalitete. Ako nudiš uslugu jeftino ili besplatno, šalješ loš signal najboljim mušterijama.

Kada te klijent pita koliko nešto košta, najgore što možeš reći je "Umm..." - tu si već izgubio pola iznosa. Ako znaš iznos, reci ga samouvjereno. Ako ne znaš iznos, reci: "Ne znam, ali saznat ću i javit ću vam što prije."

Ne boj se naplatiti visoku cijenu za svoju uslugu. Developeri vole besplatne stvari (open source i sl.), ali kompanije nemaju ništa protiv plaćanja stvari. To im daje osjećaj sigurnosti da ti kao suradnik nećeš nestati u pola posla. Puno radije će redovno plaćati konkretnu, predvidljivu cijenu, nego imati rizik da moraju tražiti novog suradnika.

Dobri klijenti dolaze u paketu, loši također. Ako besplatnim ili preniskim ponudama privučeš pažnju patoloških klijenata, preporuke će samo dovesti još takvih. Ako radiš s klijentima koji će rado platiti višu cijenu za kvalitetnu uslugu, preporučit će te svojim suradnicima i klijentima, koji si također to mogu priuštiti.

Ako ti umjesto plaćanja ponude "exposure", pitaj ih za konkretan marketinški plan i traži ugovornu obvezu. Promocija u mailing listi od 100k čitatelja je bolje nego ništa.

Ako ti umjesto plaćanja ponude "da možeš to iskoristiti za portfolio", odbij. Portfolio možeš napraviti bez ičijeg dopuštenja, a ne zahtjeva ispunjavanje nečijih poslovnih zahtjeva.

Koliko naplatiti za razgovor uz kavu? Neobavezni razgovor ne naplaćuješ jer to nije tvoj proizvod, njega vodiš da dokažeš svoju kompetenciju. Ako razgovor prođe dobro i netko se čini kao kvalitetan klijent, pitaj ih: "Želite li ponudu?"

Ako te pitaju da održiš predavanje u njihovoj kompaniji, reci im: "Rado ću vam poslati ponudu za training engagement".

Ne postavljaj se kao netko tko će obaviti posao koji se od njega traži, već kao netko tko će donijeti vrijednost u njihovu kompaniju.

## Što klijenti vole

https://news.ycombinator.com/item?id=13155589

Na prvom formalnom sastanku (prije nego se ugovor potpiše) dođi s već napisanom dokumentacijom. Napravi je prema dosadašnjoj specifikaciji, makar će imati puno upitnika. Ovo će impresionirati klijente i olakšati početak razvoja.

Česti update i progress reporti (čak i dnevno) sa screenshotovima ili kratkim screencastima.

Emailovi kraći od 200 riječi. Nitko nema vremena to čitati.

Vodi detaljnu potrošnju vremena i budi iskren (ako si 4 sata pokušavao skužiti što su htjeli reći u mailu, napiši to).
