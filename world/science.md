# Science and Technology

## Why Three Prongs?

http://amasci.com/amateur/whygnd.html

Zemlja je elektrostatski generator i naboj konstantno putuje vertikalno. Munje pumpaju elektrone prema dolje, dok drugdje na zemlji naboj ide prema gore. Električna mreža se ponaša kao kapacitivna antena prikupljajući naboj koji dolazi iz neba i stvarajući golemu potencijalnu razliku u odnosu na zemlju. Radi se o desecima tisuća volta koja mogu spržiti elektroniku ili čovjeka.

Zato se jedna žica u mreži uvijek uzemljava, odnosno spaja na metalni štap zabijen u zemlju. Tako sav višak naboja iz neba ili udara munje idu u zemlju umjesto da sprže sve aparate spojene na mrežu.

Bez uzemljenja, električna mreža je prilično sigurna za ljude. Struja će stresti samo ako istovremeno uhvatiš obje žice, jer postaješ dio strujnog kruga. Međutim, nakon uzemljenja, dovoljno je dodirnuti neuzemljenu žicu dok stojiš na podu da bi zatvorio strujni krug. Podovi uglavnom nisu jako provodljivi, ali stojiš li bos na vlažnom podu, velika je šansa da ćeš postati dio strujnog kruga.

Zato se neuzemljena žica označava kao "hot". U americi je crne boje, u ostatku svijeta smeđe. Proizvođači razlikuju žice u uređajima, pazeći na smještaj i dajući bolju izolaciju "hot" žici.

Ali uređaji se troše i "hot" žica se s vremenom zna izolirati i dotaknuti metalno kućište, od čega se lako pogine. Zbog toga se metalna kučišta uvijek spajaju na uzemljenje. Ali pošto ne znamo koja od rupa u utičnici je  uzemljena (a čak i da znamo, električari ponekad pogriješe i spoje ih obrnuto), na utičnice se dodaje treća rupa ili one male žičice sa strane, koje su uvijek spojene na zemlju.

U slučaju da "hot" žica dotakne kućište, u stvorit će se kratki spoj i iskočiti osigurači, što je puno bolje nego smrt.

Ali i dalje se može dogoditi da ti toster bez utikača s uzemljenjem upadne u kadu. To se može spriječiti uređajem koji mjeri razliku u strujama koje prolaze "hot" i "neutralnom" žicom. Ako je sve u redu, struje bi morale biti iste. Ali, ako se čovjek nađe na putu, dio struje ide u njega, i razlika postoji. U tom slučaju taj zaustavni uređaj može prekinuti strujni krug i spasiti nekome život.

## Time, technology and leaping seconds

https://googleblog.blogspot.hr/2011/09/time-technology-and-leaping-seconds.html

Zbog raznih fluktuacija u zemljinoj rotaciji, i najprecizniji satovi moraju se povremeno prilagoditi da se poklapaju sa "solarnim" vremenom. Takva prilagođavanja, tzv. *leap seconds* dogodila su se 24 puta od 1972.

U Googlu su to riješili tako da tijekom dana u kojem se *leap second* treba dodati, NTP server postupno dodaje po nekoliko milisekunda, pa se svi serveri pomalo prilagode bez da treba svaki posebno mijenjati.

## How Tesla Will Change The World

http://waitbutwhy.com/2015/06/how-tesla-will-change-your-life.html

1. Izgaranje fosilnih goriva dovodi do povećanja udjela CO2, zbog uvođenja ugljika koji je milijunima godina bio zarobljen ispod zemlje. Povećanje udjela CO2 neupitno dovodi do povećanja temperature, a već male promjene temperature mogu izazvati veliko sranje.
2. Ogroman dio izgaranja fosilnih goriva dolazi iz automobila (preko 70% u SAD-u). Automobilska tehnologija nije se kardinalno promijenila u zadnjih 100 godina. Razlozi su što je novoj kompaniji jako teško ući u automobilsku industriju, te zato što negativni učinak automobila na fosilna goriva nije direktno vidljiv.

Vozila koja koriste električni motor:
*hibridi* imaju električni i motor na unutarnje izgaranje, bateriju puni gorivo i kočenje. I dalje su ovisni o gorivu.
*plug-in hibridi* pune se na struju, mogu voziti 15-60km prije nego uključe motor na unutrašnje izgaranje.
*hydrogen cars* koriste hidrogen kao gorivo, ali em se hidrogen dobiva iz plina, em je puno opasniji za handlanje od struje.
*electrična vozila* su 100% električna s velikom baterijom.

Prednosti električnog motora:
* Ne moraš ići na crpku da napuniš gorivo - bateriju puniš kod kuće.
* Tri puta veća učinkovitost od motora s unutrašnjim izgaranjem.
* Održavanje je lakše (ima samo 10 dijelova, ne treba ulje mijenjati).
* Cijeli prednji dio automobila je prtljažno mjesto (a i crumple zone u slučaju sudara).

Mitovi o električnim autima:
* Bacanje baterija je opasno za okolinu: Li+ baterije su sigurne za odlaganje, a ionako ih se većina reciklira.
* Proizvodnja Tesle onečišćuje više od običnog automobila: proizvodnja je jednaka luksuznim automobilima istog ranga.
* Električna mreža to neće izdržati: netočno, mogao bi zamijeniti 70% automobila električnim bez opterećenja.
* Za dobivanje struje se koristi ugljen, pa si opet na istom: struja se dobiva i iz obnovljivih izvora, a čak su i termoelektrane puno učinkovitije od motora s unutrašnjim izgranjem.

