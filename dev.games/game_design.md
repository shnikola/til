# Game Design

## Prvih 5 minuta

Prvih 5 minuta je najbitnije, jer će u njima igrač presuditi je li igra vrijedna igranja. **Hook** je dio koji igrača uvlači u svijet igre. Može biti mehanički (npr. boss fight odmah na početku, odmah je epsko i uzbudljive), narativni (kul priča i misterij, dovoljan kontekst da postanu investirani u ostatak igre) ili vizualni (prizor koji će ih ostaviti bez daha).

Ako ideš na narativni hook, pazi da ne igrača ne zatrpaš hrpom podataka i nepoznatih pojmova. Start small.

## Tutorial

Najbolji tutorial je onaj koji igrač neće primjetiti da je tutorial. Tutorial ne mora biti na samom početku  - možeš učiti igrača novim mehanikama tijekom cijele igre (npr. Portal je 80% tutorial).

Što manje teksta imaš, to bolje. Igrači najbolje uče akcijom, ne čitanjem.

Tutoriali trebaju imati osjećaj opasnosti, ali bez da su stvarno opasni.

Završavanjem tutoriala moraš osjećati da si postigao nešto, ali i dobiti poticaj da ideš dalje (npr. God of War, na kraju tutoriala nabiješ golemu hidru na jarbol broda; Fallout 4, kada izađeš iz pećine i ugledaš wasteland po prvi puta).

## Struktura priče

Klasična narativna struktura dijeli priču na 3 dijela:

**Čin I (Uvod)**: postavljamo priču, uvodimo likove i njihov uobičajeni život, postavljamo odnose i karaktere. Zatim dramatični događaj izbacuje protagonista iz uobičajene paradigme ("Inciting incident"). Ovaj incident postavlja pitanja koje ostatak priče pokušava razriješiti.

**Čin II (Razvoj)**: većina akcije. Protagonist još nema potrebne sposobnosti, znanje, opremu ili partnere, pa ih tijekom cijelog čina prikuplja. Pojavljuju se mali konflikti i razriješenja. Kada sakupi sve što treba da odgovori na sveoubhvatno pitanje, počinje posljednji čin.

**Čin III (Klimaks)**: glavno pitanje se razrješava i neriješene niti se dovršavaju. Dobijamo trenutak refleksije nad likovima uz koje smo se vezali tijekom priče.

Početak igre je najbitnija za uvlačenje igrača, pa nemamo vremena za odrađivanje cijelog uvoda. Zato mnoge igre koriste **in medias res** metodu, započinjući narativ od 2. čina, i vraćajući se na 1. čin kasnije (ili na tanane kroz cijelu priču). Problem je što se većina igara nikad ne vrati na 1. čin, koji potreban da bi se povezali s likom. Najčešći klišej je da protagonist ima amneziju.

Backstory se može ubaciti tijekom igre kroz gomilu teksta, ali bolji način je učiniti to suptilno kroz mehaniku igre. Npr. imati statse koji se vezuju uz tvoj prošli život, starac koji je slijep na jedno oko, unique predmet koji ima povijesnu priču.

## Adjusting Difficulty

Većina igara te pita da postaviš težinu na početku - što je blesavo, jer još nisi ni počeo igrati. Otkud da znaš koliko je igra teška?

Neke igre omogućavaju igračima da promjene težinu tijekom igre, ali većina igrača to ne voli koristiti.

Ponekad igra primijeti da si zapeo na nekom djelu, i ponudi ti da ti olakša. Ali od toga se igrač samo još gore osjeća.

Dark Souls II koristi mehanike unutar igre koje omogućuju igračima da odaberu vlastitu težinu, a da se ne osjećaju kao da igraju krivo, već se osjećaju pametno što su se toga sjetili. Igranje s ranged weaponima olakšava borbu s većinom neprijatelja. Ring of life umanjuje težinu umiranja. Možeš ići u borbu u co-op modu, gdje su neprijatelji malo jači, ali ne dvaput jači.

S druge strane, ostavili su posebne achievemente i modove za igrače kojima je igra bila prelaka.

## Achievementi

Achievementi su dobri ako inspiriraju da isprobaš drugi način igre koji dizajneri nisu htjeli staviti u prvi plan (npr. pacifist run).

## Inflacija u MMO

Što igra duže traje, to vrijednost je vrijednost zlatnika sve manja. Svako dodavanje novaca u ekonomiju stvara inflaciju. Novci u MMO-u dolaze iz monstera - svaki put kad se monster stvori, efektivno printaš novac. Svaki put kad ubiješ monstera, dobiješ zlato ili loot koji možeš prodati za zlato. A igrači zahtjevaju da se monsteri stalno spawnaju.

Uobičajeno rješenje je stvoriti **money sinks**, mehanike koje će izvlačiti novac iz svijeta:
* Kažnjavanje umiranja može značiti da ti se oprema nakon umiranja slomi i da moraš platiti njen popravak. Ovo najčešće nije dovoljno samo za sebe, ali uspješno je u Eve Online gdje developeri stalno huškaju nove ratove kako bi se uništilo što više skupih brodova.
* Razlika u cijeni predmeta kad ih prodaješ i kupuješ.
* Predmeti koji se konzumiraju (hrana, potioni, municija)
* Usluge (brže putovanje, liječenje, slanje poruka)

Ako stvoriš predmet koji je jako popularan (npr. potion koji će svatko htjeti imati prije raida), i učiniš ga dostupnim samo u trgovini, onda će njegova cijena fiksirati vrijednost valute, i valuta nikad neće postati bezvrijedna.

Runescape ima doslovnu rupu u koju možeš bacati novac.
