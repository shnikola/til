# Randomness

Randomness se u igrama koristi kao jeftin način stvaranja **raznolikosti i kvantitete**. Nasumično generirani leveli možda neće biti kvalitetni kao ručno napravljeni, ali pružit će igračima mnogo više sadržaja. Osim toga, neće moći memorizirati prepreke, nego doista savladati mehaniku igre kako bi bili spremni na sve.

Randomness se koristi i radi **stvaranja uzbuđenja**. Šansa da ti potez ne uspije tjera igrače da prilagođavaju svoje planove u hodu. Nagrade postaju uzbudljvije ako postoji mala vjerojatnost da dobiješ nešto doista vrijedno.

Randomness je i način za **balansiranje multiplayer igara**, dajući šansu slabijim igračima da uspiju nešto postići. Ovo je poželjno u igrama u kojima su igrači različitih skillova (npr. party igre ili obiteljski board gameovi); u profesionalnim natjecanjima je neprihvatljivo.

## Input Randomness

Input randomness je nasumični događaj koji se dogodi prije nego igrač treba donijeti odluku, npr. proceduralno generiranje levela, ili dijeljenje početnih karata. On igraču omogućava strategiju i planiranje.

Kod input randomnessa koji igraču postavlja početne uvjete, treba paziti da ne obeshrabriš igrača s lošim rezultatom, tjerajući ga da restartira dok mu se ne posreći dobar početak.

U Pandemicu, karte epidemije stvaraju input randomness, ali na pravedan način jer ih se jednoliko raspoređuje. I dalje je moguće da se dogode dvije epidemije dogode zaredom, ali dovoljno rijetko da to bude uzbudljiv i jedinstven događaj.

Većina igara stavlja ograničenja na nasumičnost (prilagođava iteme koji padaju tvojoj klasi; tetris generira seriju od 7 različitih blokova da ti se ne može zaredati predug niz bez ravnih.)

## Output randomness

Output randomness se primjenjuje nakon što igrač donese odluku, a igra kaže koji je rezultat, npr. da li je udarac uspješan, ili koji je sadržaj lootboxa. On sprječava strategoju i oduzima kontrolu od igrača.

Output randomness je glavni izvor negativnih emocija kod igrača, i zato treba biti posebno oprezan s njime. Igračima svidjeti samo ako ide u njihovu korist (postoji mala šansa da protivnik promaši, ali igrač uvijek pogađa). Pomaže i ako nije binaran (hit or miss) nego postoji cijela skala rezultata.

Output randomness je dobar za simuliranje nesigurnosti kod igara u kojima je borba apstraktna (npr. Heroes of Might and magic). To tjera igrače da razmišljaju o upravljanju rizikom. Output randomness pritom postaje input randomness idućeg kruga.

Što više vremena igrač uloži u igru, manje bi randomness trebao imati utjecaj na ishod.

## Vjerojatnost

Naš mozak jako loše procjenjuje vjerojatnosti. Ako u igri nudiš oružje koje pogađa 50% vremena, igrač će biti frustriran ako promaši 5 puta zaredom, koliko god to vjerojatno bilo. Zato sve događaje s igraču vidljivom vjerojatnosti modeliraj tako da se čine poštene, iako možda uopće nisu nasumične.

## Alati nasumičnosti

Ljudi ne vole hladne brojeve, ali vole konkretne alate nasumičnosti poput kocki i karata. Kocke predstavljaju nezavisnu nasumičnost (svako bacanje je za sebe), a karte zavisnu (ako izađe karta, mijenjaju se vjerojatnosti ostalih)
