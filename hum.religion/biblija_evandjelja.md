# Biblija - Evanđelja

## Autori

Evanđelja su anonimna - autori se ni u jednom trenutku ne identificiraju. U Matejevom evanđelju se čak govori o samom Mateju, ali u trećem licu. Autorstvo su poslije dodali urednici teksta. Po tradicionalnoj predaju, dvojica evanđelista su bili i učenici: Matej poreznik i Ivan, Isusov voljeni učenik; Marko je bio tajnik apostola Petra; Luka je bio suputnik apostola Pavla (koji isto nije bio iz izvorne postave).

Povijesno, malo je vjerojatno da su evanđelja napisali učenici ili njihovi poznanici. Tek oko 3% stanovništva znalo je čitati, a pisati su znali samo najimućniji koji su imali vremena baviti se takvim glupostima. Evanđelja su vjerojatno nastala 40-ak godina nakon Isusove smrti, a vjerojatno i nakon smrti apostola.

U Novom Zavjetu ukupno ima 8 knjiga kojima možemo vjerovati autoru, 8 anonimnih, i 11 koje se smatraju da su lažnog autorstva.

## Paralelno čitanje

Prva tri evanđelja (Matej, Marko i Luka) nazivaju se **sinoptička** (sveobuhvatan pogled) jer imaju mnoge podudarnosti u prikazivanju i opisivanju pojedinih događaja. Teorija je da su postojala dva izvora - "Prvotni Marko" koji je bio predložak za sinoptička, te "izvor Q" koji je sadržavao riječi Isusove i bio predložak za Ivanovo.

Ali ako čitaš evanđelja paralelno, i dalje ćeš naći hrpu neslaganja. Po Ivanu Isus umire prije pashalne večere, po Marku nakon. Tko ide u grobnicu: Marija Magdalena sama ili Marija Magdalena sa ženama i koliko ih je bilo? Što tamo pronalaze, je li kamen pomaknut? Vide li tamo čovjeka (Marko), 2 čovjeka (Luka) ili anđela (Matej). Da li naloži učenicima da odu u Galileju ili da čekaju u Jeruzalemu?

Tacijan, sirijski teolog iz 2. stoljeća složio je sva 4 evanđelja u jedno veliko evanđelje **Diatessaron** (kroz četvoricu). Neki su su vjerovali da ako se tekstovi ne slažu, sveti duh ti govori da potražiš dublje značenje u tekstu. Današnji stav znanstvenika je da svako evanđelje zapravo priča priču za sebe, i da ih ne treba miješati.

**Markovo evanđelje** opisuje Isusa na križnom putu s puno patosa i agonije. Dok ga vode na mjesto smaknuća, on cijelim putem šuti, čak i dok ga pribijaju na križ. Dok je na križu, svi ga ismijavaju: vojnici, prolaznici i oba razbojnika pokraj njega, a Isus im ništa ne odgovara. Tek na kraju Isius zavapi: "Eloi, Eloi, lama azavtani?" i umre. U ovom narativu Isus je u šoku, gotovo u sumnji.

U ostalim evanđeljima Isus svašta priča. **Lukino evanđelje** spominje žene koje plaču uz put, a Isus im kaže: "Kćeri Jeruzalemove ne plačite za mnom, plačite za soboom i svojom djecom i sudbinom koja će vas snaći". Dok ga pribijaju na križ moli: "Oče oprosti im, ne znaju što čine". Dok je na križu, razgovara s jednim od razbojnika i kaže mu "Doista kažem ti, danas ćeš sjediti sa mnom u raju". Na samom kraju kaže: "Oče, u tvoje ruke dajem svoj duh". Ovo nije Isus koji se osjeća ostavljen od Boga, on potpuno kontrolira situacija.

## Isusovo Rođenje

Marko i Ivan ne spominju Isusovo rođenje - počinju s Isusom kao odraslim. Matej ne kaže ništa: Isus se rodio ovako i to je to. Luka opisuje Blagovijest gdje anđeo Gabrijel dolazi Mariji i kaže da će začeti. Ona je zbunjena jer se nikad nije seksala i anđeo joj objasni: "Duh Sveti sići će na te i sila će te Svevišnjega osjeniti. Zato će to čedo i biti sveto, Sin Božji". Zvuči kao da će je duh doslovno fizički oploditi.

Matej i Luka oboje iznose **Isusovu genealogiju** (kod Luke nakon Isusovog rođenja, što je malo čudno, ali ok). Obojica se slažu da je Isusov otac Josip, ali se razilaze već kod Josipovog oca.

Matejeva genealogija dolazi do Davida i Abrahama - David je najveći kralj u židovskoj povijesti i vjeruje se da će njegov potomak bit mesija, a Abraham
je otac Židova (Matejevo evanđelje je najžidovskije). Luka također ide dolazi do Davida, iako potpuno različitim putem, a onda ide još dalje, sve do Adama.

U **Jakovljevom protoevanđelju** ima scena u kojoj Marija treba roditi, a Josip traži babicu. Kada je pronađe, vrate se u štalu, a mali Isus već šeta uokolo. Josip pokušava objasniti da to nije njegovo dijete i da je Marija djevica, ali babica ne vjeruje i dovodi drugu babicu, **Salomu** (ona se poslije spominje u Novom Zavjetu, ti prequeli uvijek vole ubaciti poznate likove). Saloma izvodi prvi ginekološki pregled u literaturi, i otkriva da je Marijin himen još čitav. Bog se naljuti što je to dovodila u pitanje i zapali joj ruku, ali kad podigne malog Isusa, ruka joj se izliječi.

## Isus kao Mesija

Najstarije tradicije Isusa nazivaju mesijom i kažu da je razapet. Ove dvije činjenice su kontradiktorne, iako iz današnje perspektive ne zvuče tako.

Mesija znači pomazanik. Kristos je pomazanik na grčkom, otud dobijamo riječ Krist. Koncept mesije je židovska ideja da će osoba poslana od Boga biti spasitelj židovskog naroda. Neki su vjerovali da će mesija biti velika politička figura, ratnik koji će pobijediti neprijatelja i postaviti božje kraljevstvo u Jeruzalemu. Drugi su vjerovali da će mesija biti nadnaravno biće, koje će doći iz raja i postaviti božje kraljevstvo. Svima je zajedničko bilo da će mesija biti moćna figura koja će pobijediti neprijatelja.

Kršćani Isusa prikazuju kao nekog tko nije pobijedio neprijatelja, već nekoga koga je neprijatelj zgazio, mučio do smrti. To je dobar dokaz da je Isus doista postoja. Kad bi išao izmišljati priču o mesiji, zar ne bi izmislio priču o tome kako je mesija pobijedio, a ne izgubio? Samo ako su svi znali za Isusa i za to da je umro na križu, mogla je nastati priča o iskupljenju grijeha.

Zato je kršćanima bilo toliko teško uvjeriti židove da je Isus mesija. Kršćani su se pozivali na Izaiju 53: "Za naše grijehe probodoše njega, za opačine naše njega satriješe. Na njega pade kazna - radi našeg mira, njegove nas rane iscijeliše.", ali su židovi odgovarali da se tu Mesija ne spominje.

## Toma

Toma je bio jedan od 12 učenika. Postoje knjige u kojima mu je puno ime dano kao **Dydimus Judas Tomas**, pri čemu Tomas znači blizanac na Aramejskom, a Dydimus na grčkom (znači, Blizanac Juda Blizančić).

Marko i Matej navode da je Isus imao braću: Jakova, Judu, Josipa i Šimuna. U sirijskom kršćanstvu, vjeruje se da je Toma zapravo taj Juda, Isusov identični brat blizanac. Nema baš smisla da Isus ima brata blizanca ako ga je rodila djevica, ali zapravo su blizanci česti narativ u grčkoj i rimskoj mitologiji - jedan sin boga, drugi sin čovjeka (npr. Herkules je imao brata blizanca čovjeka).

**Djela Tomina**, apokrif iz 2.st. opisuje Tomino putovanje u Indiju gdje je širio kršćanstvo (apostoli su izvlačili ždrijeb gdje će tko ići). Tekst je asketski i govori kako ne valja uživati u ovozemaljskom stvarima: hrani, piću, seksu. U jednoj priči Toma pristane u luku gdje se kraljeva kćer udaje za lokalnog aristokrata. Toma ih uvjerava da se ne smiju seksati, čak ni nakon braka, a oni ga izbace. Međutim, kad uđu u bračne odaje, on sjedi na krevetu - ali to je zapravo njegov brat blizanac Isus koji se spustio s neba samo za ovu prigodu, i uspješno ih uvjerio da se nikad više ne seksaju.

## Marija Magdalena

Marija Magdalena, suprotno popularnoj kulturi, u evanđeljima nema bitnu ulogu u Isusovom životu. Tijekom Isusovog propovijedanja, spominje se samo jednom u Luki (8:1-3): "...i neke žene koje bijahu izliječene od zlih duhova i bolesti: Marija zvana Magdalena, iz koje bijaše izagnao sedam đavola; zatim Ivana, žena Herodova upravitelja Huze; Suzana i mnoge druge. One su im posluživale od svojih dobara."

Marija Magdalena ima veću ulogu na kraju, kada Isusa uhite, učenici pobjegnu, a žene ostaju jer se nisu imale čega bojati. One ga vide na križu, vide gdje je pokopan, i one su te koje idu do grobnice i nalaze je praznu. Marija Magdalena je tako prva koja je obznanila da je Isus uskrsnuo - skoro pa se može reći da je Marija Magdalena ustanovila kršćanstvo.

Postoje gnostička evanđelja gdje je Marija Magdalena bitna, pa i **Marijino evanđelje** gdje je gnostičko znanje dano njoj, a ne učenicima. To je papirus iz 5.st. s dosta rupa i stranica koje nedostaju. U njemu Marija objašnjava učenicima kako duše odlaze u raj, kako postoje slojevi kroz koje treba proći boreći se s nižim božanstvima svakog sloja - standardne gnostičke mitologije. Učenici raspravljaju mogu li vjerovati Mariji jer je ipak žena. Petar je rasplače, a Levi mu kaže, ne ne budi šupak, Isus je voli više nego nas. Na kraju prihvaćaju to učenje i odu ga propovjedati. Nije neki uzbudljiv fan fiction, ali ok.

U gnostičkom **Filipovom evanđelju** iz 3. stoljeća (pronađenog u pećini 1945.) piše da je Isus je često ljubio Mariju Magdalenu u... i tu je rupa. Poznavajući gnostike, vjerojatno se radi o ritualu, jer riječ Božja dolazi iz usta.

Postoji evanđelje koje povezuje Isusa, Mariju Magdalenu i seks, ali ne na način na koji bi čovjek pomislio. O njemu piše **Epifanije Salaminski**, ne baš pretjerano pozdani hereziolog, u svojoj knjizi *Panarion* gdje predstavlja 80 različitih hereza. Među njima su Fibioniti i njihova knjiga "Velika pitanja Marijina" (The Greater Questions of Mary) iz koje daje samo jedan citat: Isus je dovodi Mariju Magdalenu na vrh planine, iza leđa izvuče ženu i počne se seksati s njom. Kada dođe do klimaksa, vadi ga van, sakupi sjeme u ruke, pojede ga i kaže: "Ovo moraš raditi ako želiš život vječni." Marija Magdalena se onesvijesti.

Epifanije, stari voajer, tvrdio je da ovo evanđelje replicira njihove rituale: oni bi se nalazili po noći, rukovali, a pravi članovi bi se poškakljali po zapešću da se prepoznaju. Kad bi ostali otišli, insideri bi imali veliku gozbu, napili se, pa razmijenjivali supružnike i išli se seksati. Kad bi muškarci svršili, izvadili bi ga, pojeli sjeme i rekli "Ovo je tijelo kristovo", a ako bi žena ima mensturaciju, pojeli bi i to govoreći "Ovo je krv kristova".

## Izgubljeno u prijepisu

Knjige Novog Zavjeta izvorno su pisane na grčkom, u 1. stoljeću n.e. Pisali su ih kršćani koji su govorili grčki kako bi podijelili svoje poglede na Isusa i vjeru. U to doba, da bi napisana knjiga ušla u cirkulaciju, morala se ručno prepisivati. Originali su se ili potrošili ili bi ih ljudi bacili jer su imali kopije. Ako se uzme u obzir da je 90% populacije bilo nepismeno, velika je šansa da je već prva osoba pri prepisivanju unijela pogreške. Idući primjerci su prepisivani iz kopija gdje su dodavali vlastite greške, i tako dalje.

Nijedna od knjiga Novog Zavjeta nje sačuvana u originalu. Npr. najranija kopija Markovog evanđelja koju posjedujemo je napravljena 150 godina nakon izvornika. Danas imamo preko 5700 cijelovitih kopija i fragmenata Novog Zavjeta na grčkom. Svaki od njih je različit.

Najstariji fragment koji posjedujemo je papirus **P-52** iz prve polovice 2.st. Pronađen je u Egiptu i veličine je kreditne kartice, pisan s obje strane. Sadrži par linija iz Ivanovog evanđelja. Pomoću tog komadićka može se procijeniti koliko je otprilike bilo slova po liniji i stranici tog izdanja. Cjelovite rukopise nalazimo tek od 3.st., a brojnije od 7. stoljeća kada redovnici pišu rukopise.

U srednjem vjeku se nitko nije zamarao time da se kopije razlikuju. Prvi put je to dovedeno u pitanje 1707. kada je John Mill na Oxfordu izdao tiskanu verziju biblije složenu od preko stotinu rukopisa. U fusnotama označavao je mjesta gdje se rukopisi bitno razlikuju, i pronašao je 30.000 takvih mjesta. S današnjim rukopisima, procjenjuje se da postoje stotine tisuća razlika.

Većina ovih razlika su toliko minorne da se ne mogu očitovati u prijevodu (npr. poredak riječi na grčkom). Velik dio njih je spelling, jer pisarima nije bilo bitno kako se koja riječ piše. Neke pogreške su slučajne (pisari su bili umorni, pa preskoče riječ, liniju ili cijelu stranicu), ali u nekim slučajevima su pisari namjerno mijenjali tekst.

U Evanđelju po Marku 1:2 "Pisano je u Izaiji proroku: Evo šaljem glasnika svoga". Problem je što je citat zapravo iz Knjige Izlaska. U kasnijim rukopisima, pisari su primjetili pogrešku, pa su promjenili tekst da piše: "Pisano je u prorocima".

"Oče oprosti im, ne znaju što čine" se u ranom kršćanstvu nije interpretirao kao molba za oprost rimskim vojnicima, nego kao molitva za židove koji su ga predali autoritetu. Zato je u nekim rukopisima ova molitva izbačena iz teksta, jer ti pisari nisu smatrali da židovi zaslužuju oprost.

Evanđelju po Luki 2 ima jedinu priču o Isusu kao dječaku. Obitelj odlazi u Jeruzalem na festival Pashe, i u povratku nakon dana putovanja primjete da Isus nije s njima (čak je i McAlisterima trebalo manje). Vrate se u Jeruzalem i Marija ga treći dan nađe u hramu (foreshadowing uskrsnuća na treći dan) gdje priča s židovskim vođama o zakonu. Marija nije sretna i kaže: "Sinko, zašto si nam to učinio? Gle, otac tvoj i ja žalosni smo te tražili". Pisarima je bilo problematično da je Josip Isusov otac, pa su to odlučili promijeniti. Neki kažu "Josip i ja smo te tražili posvuda", a neki samo kažu "Tražili smo te posvuda."

U Evanđelju po Mateju 24, Isus priča što će se dogoditi na kraju vremena. Tu spominje smokvu i lišće koji se često koriste za predviđanje smaka svijeta. U jednom trenutku kaže: "A o onom danu i času nitko ne zna, pa ni anđeli nebeski, ni Sin, nego samo Otac". Neke prepisivače je mučilo kako Božji sin nije sveznajuć, pa je zato "ni Sin" dio često izbačen.

U Evanđelju po Marku, Isus susreće gubavca, koji mu kaže: "Ako hoćeš, možeš me očistiti", a Isus ganut pruži ruku: "Hoću, budi čist". Ali u nekoliko rukopisa kaže da je Isus ljutit pružio ruku. Nije sigutno koji je tekst original, ali se pretpostavlja da je onaj kojeg je teže intepretirati izvorni i da su ga pisari promijenili.

U Evanđelju po IvanU je priča o **Isusu i preljubnici**: Židovski vođe dovedu ženu ispred njega i kažu: "Ulovljena je u činu preljuba, po Mojsijevom zakonu treba je kamenovati, što da učinimo". Postavljaju zamku za Isusa jer ako kaže "kamenujte", negira svoja učenja o ljubavi i milosti. Ako kaže: "oprostite", krši Mojsijev zakon. Isus se, ako i uvijek, mudro izvuče s "Neka onaj bez grijeha prvi baci kamen". Ova priča nije izvorno u Ivanovom evanđelju - ne nalazi se u starijim rukopisima, i grčki komentatori je nisu nikad spominjali sve do 10. stoljeća. Napisana je u potpuno drugom stilu od ostatka. Završila je u Bibliji vjerojatno tako što je neki pisar čuo priču i zapisao je na marginu. Idući pisar je vidio to u margini i mislio da pripada tekstu pa ga je stavio unutra. Ti kasniji rukopisi su korišteni za prijevode, i danas je taj tekst dio evanđelja.

Izvorno Markovo evanđelje završava tako što Isus umre na križu i odnosu ga u grobnicu. Treći dan, žene posjete grobnicu, i u njoj njema tijela, već je tu neki čovjek koji im kaže: "Recite učenicima da će ih čekati u Galileji." Žene su onda pobjegle iz grobnice i nisu rekle nikome ništa, jer ih je bio strah. The end. Nekom pisaru je to bio grozan kraj, pa je dodao još 12 stihova: Isus se prikaže Mariji Magdaleni, i iz nje istjera sedam demona! Prikaže se učenicima i kaže im da će moći govoriti strane jezike, **rukovati otrovnim zmijama** i piti otrove. (Na ovim stihovima *Appalachian snake handling* crkve zasnivaju svoje liturgiske običaje.)
