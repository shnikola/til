# Čovjek

## Izvorni grijeh i milost

U prvih nekoliko stoljeća Kršćanstva, doktrina Božje milosti je bila prilično slabo nedefinirana. Smatralo se da je nekakva pomoć potrebna za čovjekovo spasenje i da ta pomoć dolazi iz božjeg milosrđa, ali o kakvoj pomoći se radi nije baš bilo definirano.

Početkom `4.st` irski redovnik **Pelagije** i njegov prijatelj eunuh Celestije objavljuju niz radova u kojima iznose stav da je Adamov grijeh samo loš primjer, a ne nasljedstvo s kojim se svaki čovjek rađa. Pelagijanstvo je bazirano na stoičkoj filozofiji i prema njemu je za spasenje dovoljna snaga volje i vjera pojednica. Kristovo iskupljenje služi samo kao primjer i protuteža adamovom grijehu, a na pojednicu je da se kroz vlastito ponašanje spasi.

Nakon što je Alarik osvojio Rim, Pelagije i prijatelj su otplovili na sjever Afrike, gdje se pelagijanstvo brzo proširilo. Mnogi biskupi nisu oduševljeni tom idejom o ljudskoj samodostatnosti, pa **Augustin** (kasnije sv.) piše niz tekstova o postojanju istočnog grijeha i potrebi za krštenjem novorođenčadi (iako je pristojan i ne proziva Pelagija imenom kao heretika). Desetak godina se Pelagije nateže po koncilima i sinodama i izvlači na tehnikalije (nigdje nije odlučeno ništa o istočnom grijehu!). Konačno `418` Koncil u Kartagi jasno definira kanone:

1) Čovječanstvo je smrtno ne po prirodi, nego zbog Adamovog grijeha.
2) Nema spasenja bez Božje milosti (a uz spasenje kao bonus idu i pomoć u izbjegavanju grijeha, ispunjavanju božjih zapovjedi, i mogućnost da radimo dobra djela).
3) Novorođena djeca se moraju krstiti zbog nasljeđenog grijeha. Na nekim mjestima se još dodaje: djeca koja umru nekrštena ne idu na "srednje mjesto", jer bez krštenja i božje milosti nema vječnog života.

Tako je pelagijanstvo proglašeno herezom, a Augustinova teorija milosti ušla u kanon. Pelagijanstvo nestalo unutar idućeg desetljeća, s tek pokojim tragovima u Britaniji i Galiji.

