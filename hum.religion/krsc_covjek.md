# Čovjek

## Izvorni grijeh

Izvorni grijeh (kojeg iz nekog glupog razloga zovemo "istočni") se ne odnosi na prekršaj koji počinili Adam i Eva, nego na ideju da je njihov prekršaj pokvario ljudsku prirodu, i postao dio nasljeđa svakog čovjeka. On nije čin, nego stanje u kojem se nalazimo.

Ništa od toga se, naravno, ne spominje u `Knjizi Postanka`. Njihov neposluh se ne naziva grijehom, a kazna je da počinju osjećati patnju i postaju smrtni. Nema govora o ikakvom kvarenju ljudske naravi.

**Augustin iz Hippa** (kasnije Sv. Augustin) prvi koristi termin "izvorni grijeh" u `4.st.`. Pozivajući se na `Rimljane 5:12`, Augustin je smatrao da je Adamov grijeh "temeljna požuda" prenesena na ostatak čovječanstva (bio je malo negativan prema seksu). Zbog toga su svi ljudi automatski krivi od začeća, i spasiti se mogu samo kroz Božju Milost.

**Pelagije**, irski redovnik iz `4.st`, smatra da Bog stvara ljudsku dušu pri začeću, pa je bogohulno vjerovati da može biti okaljana grijehom od početka. Adam je svojim nepusluhom ljudima donio samo smrtnost; grijeh se širi primjerom, a ne naslijeđem. Također, pošto krštenje briše čovjeka od grijeha, nema smisla da djeca mogu naslijediti grijeh od svojih krštenih roditelja.

Pelagijanstvo je bilo popularno u Britaniji i sjeveru Afrike, ali je malo preoptimistično naglašavalo ulogu slobodne volje i ljudskoga napora u spasenju, a premalo potrebu za krštenjem i Božjom milosti. Crkva je na kraju stala na stranu Augustina, i pelagijanstvo proglasilo herezom.

Katolička i pravoslavna crkva se uglavnom slažu s Augustinom, ali malo ublažavaju njegove stavove: Adam je na cijelo čovječanstvo prenio smrtnost tijela, ali i grijeh koji je smrtnost duše. Krštenje briše izvorni grijeh, ali tendencija prema grijehu ostaje. Ipak, čovječanstvo je naslijedilo Adamov grijeh, ali ne i **krivnju**. Ne znam kakvu bi to razliku trebalo raditi?

**Protestanti**, pogotovo Kalvinisti, su radikalni augustinci. Prema njima čovjekova narav je do srži pokvarena istočnim grijehom, a slobodna volja je posve uništena. "Izgubljeni smo, bez načina za pomoć; Svi smo bez iznimke u stanju prokletstva, sve dok Bog u svojoj velikodušnosti i milosti ne ukloni tu kletvu s naših života." John Calvin je bio veseljak.

**Adventisti** ne vjeruju u doktrinu izvornog grijeha. Ljudi imaju božju narav, i potencijal da napredujemo da postanemo slični Bogu. Adamov pad je donio mogućnost grijeha, ali ne prenosi grijeh na njegovo potomstvo. Djeca mlađa od 8 godina se smatraju bezgrešnima i ne zatjevaju krštenje.

## Žene

`1. Timoteju 2` sadrži često citiran odjeljak o poziciji žena. Danas se smatra da ga nije napisao Pavao, nego ga je dodao neki od njegovih sljedbenika.

U odjeljku se navodi kako žene ne mogu propovjedati muškarcima jer su stvorene inferiorne, kako je Bog naložio u Zakon; Bog je stvorio Evu drugu po redu, za muškarca. A znamo što se dogodilo zadnji put kad žena uzela ulogu učitelja: Sotona ju je prevario i povela je muškarca na krivi put. Zbog toga je uloga žene da ostane kod kuće i održava vrline prikladne ženi - rađanje djece i čuvanje skromnosti.

## Nekrštena djeca

Čini mi se da je cijela priča o izvornom grijehu nastala samo jer je sv. Augustin silno htio da roditelji krste djecu, pa je tražio razlog zašto bi dijete koje očito ništa nije zgriješilo, trebalo biti "oprano od grijeha". Nažalost, njegova doktrina također znači da djeca koja, npr. umru pri porodu, idu u pakao, što... mislim, stvarno.

U srednjem vijeku javlja se ideja da umrla nekrštena djeca idu na "srednje mjesto", gdje ne osjećaju bol ni patnju, bez znanja da im je uskraćeno rajsko blaženstvo. Lijepo im je, ali u raju je puno ljepše.

Službeni stav Crkve je diplomatsko: "Što se tiče djece koja umru prije krštenja, Crkva se može samo pouzdati u Božju milost."

## Teodiceja

Teodiceja je odgovor na postojanje patnje u svijetu ako je Bog svemoguć, voli ljude i želi im dobro. Postoje različita gledišta na ovaj problem.

**Bog nije svemoguć**: Rabi Kushner "When Bad Things Happen to Good People". Bog bi htio pomoći ljudima, ali ne može. Npr. ako je zlo samo odsustvo dobroga, možda je Bog stvorio ograničenu količinu dobrog u svijetu. Ostatak je kaos.

**Bog ne voli ljude**: Elie Wiesel "God on Trial"

**Patnja je kazna za ljudski grijeh**: Popularno u prorocima starog zavjeta. Rabi Akiva u Talmudu također ima zanimljivu teoriju: dobročinitelji koji idu u raj ipak imaju par grijeha, i oni moraju biti kažnjeni na Zemlji. Također, oni koji idu u pakao imaju par vrlina, i one moraju biti nagrađene na Zemlji. Zato pravedni ponekad pate, a grešnici žive sretno.

**Sve je to za neko dobro**: Rabi Akiva u Talmudu piše kako mu na jednom putovanju nisu dopustili da prespava u svratištu, pa je morao prespavati u hladnoj šumi. Ali tu noć razbojnici su napali grad i ubili sve u svratištu, a Akiva se spasio. Očiti odgovor na ovo je da je pitanje zašto je Bog uopće stvorio razbojnike?

**Nije na nama da znamo**: Knjiga o Jobu.

## Bebe kanibali

Kršćanski teolozi iz srednjeg vijeka su bili opsjednuti pitanjem što će se dogoditi s našim tijelima pri Posljednjem Sudu ako nas je netko pojeo. Briga oko tako bizarne teme proizlazi iz mitova o ritualnom kanibalizmu kod nekršćana, pogotovo Židova i Muslimana.

Ako se radi o običnom kanibalu, vjerovali su da će nas Bog uskrsnuti koristeći naš materijal iz kanibalovog tijela, a njega uskrsnuti s ostatkom (falit će mu neki djelovi). Bog prati sve tvoje dijelove, bio raščetvoren, spaljen ili pojeden, i složi te nazad.

Ali što ako dvoje kanibala napravi dijete, načinjeno isključivo od tvoje materije? Hoće li se cijela beba pri uskrsnuću pretvoriti u tebe?

Sv. Augustin je smatrao da ako pojedemo ljudsko meso (bez osude, svima se može desiti), to meso zapravo ne postaje dio nas, već ispari u zrak i lebdi tamo do uskrsnuća. Bog ti zauzvrat da zamjensko meso, očigledno prema Luki 21:18 "Ali ni vlas vam s glave neće propasti".

Toma Akvinski je smatrao da će Bog uskrsnuti kanibala koristeći hranu koju je jeo osim ljudskog mesa. Ako je kanibal beba cijeli život jela samo ljudsko meso, Bog će iskoristiti materiju koju su predali njegovi roditelji (konkretno očevo sjeme) i nadožuntati koliko fali.

Ali ako su i bebini roditelji jeli samo ljudsko mjesto, onda, eh, neznam, onda to sjeme načinjeno od tuđeg mesa ipak ostaje u kanibal bebi, i ne vraća se izvornom vlasniku. Po sličnoj logici će pri uskrsnuću i Adamovo rebro ostati u Evi, jer individualci imaju prednost nad vrstom. Valjda?

Ukratko, ako te pojede kanibal koji se seksa s drugim kanibalom i dio tvog tijela se pretvori u sjeme koje napravi kanibal bebu, žao mi je, ne dobijaš taj dio nazad na Sudnjem Danu. Ali Bog će ti dati zamjenu.
