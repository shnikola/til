# Nevi'im

Nevi'im (proroci) je skup tekstova koje pokriva period od ulaska Izraelaca u obećanu zemlju do babilonskog osvajanja plemena Juda.

## Povijesni kontekst

Na Bliskom istoku na kojem su se Izraelci našli dominirao je paganizam. Pagani nisu bili štovatelji idola, kako se jednom vjerovalo. Štovali su sile prirode: nebo, oluju, sunce, plodnost, smrt; i podizali skulpture koje su ih podsijećale na njihovu prisutnost. U regiji koja će postati Izrael, glavno pagansko božanstvo bilo je **El**, patrijarhalni lik na čelu ostalih bogova, nepovezan s određenom prirodnom silom.

Političko uređenje Izraela organizirano je oko plemena. Prema biblijskoj tradiciji, postojalo je 13 plemena različitih veličina. 12 plemena je imalo vlastiti teritorij, a pleme **Levi** su bili svećenici koji su živjeli među ostalim plemenima.

Osim plemenskog vođe, **suci** su bili istaknuti pojedinci koji su imali pravni, ali i vojni autoritet, pogotovo uijekom prijetnje od okolnih kraljevstva. Druga moćna uloga su **svećenici**, najčešće iz plemena Levi. Svećenička uloga se nasljeđivala i uključivala je vođenje vjerskih ceremonija, poglavito žrtvovanja. Za svoje usluge, dobijali bi dio žrtve, životinje ili plodova.

**Proroci** nisu bili profesija poput sudaca i svećenika - osoba bilo koje profesije je mogla postati prorok. Prorok Ezekiel je bio svećenik, prorok Amos je bio stočar. Proroci su bili osobe koje su osjetilo božanski poziv da ispune određeni zadatak, najčešće poticanje ili kritiziranje svog naroda. Poruku su prenosili kroz poeziju ili kombinaciju poezije i proze.

## David

Doba sudaca kulminiralo je s osobom koja je bila sudac, svećenik i prorok: **Samuel** je bio posljednji sudac i imao je znatnu političku i vjersku moć. Ali prijetnja Filistinaca postala je prevelika, i narod je tražio vođu koji će ujediniti i osnažiti sva plemena. Samuel je, ponešto nevoljko, pomazao prvog izraelskog kralja, **Saula**. Kralj i dalje nije imao apsolutnu moć, štoviše, sa svih su ga strana ograničavali plemenski vođe, vrhovni svećenici, i povrh svega, proroci.

Saul se ubrzo posvađao sa Samuelom, o čemu `1 Samuel` daje dva različita narativa. Zajedničko im je da je Saul prešao granice zadirući u svećeničke ovlasti. Samuelov odgovor je bio odabrati novog kralja: **Davida**. David je bio razuman i sposoban političar, i napravio je niz poteza da ojača jedinstvo kraljevstva.

Prvo, preselio je glavni grad iz Hebrona, grada najvećeg plemena, u Jeruzalem, osvojeni Jebuzitski grad koji je prestavljao neutralno zajedničko područje. Drugo, odabrao je dva glavna svećenika u Jeruzalemu, jednog sa sjevera i jednog s juga.

David ima jedinstveno mjesto među biblijskim likovima jer je započeo dinastiju koja je jedna od nadulje vladajućih u povijesti svijeta. To je i razlog zašto se mesijanska tradicija zadržala u Judaizmu i Kršćanstvu.

## Solomon

Pred kraj Davidovog života, dvojica sinova su bili glavni kandidati za prijestolje: Adonijah, jedan od najstarijih sinova, i **Solomon**, sin Davidove najdraže žene, Batšebe. David je odabrao Solomona. S podrškom vojske, Solomon je pobjedio bez borbe, ali je za svaki slučaj naredio da se Adonijah i njegov general pogube.

Solomon je slavan po svojoj mudrosti. Održao je snažno i imućno kraljevstvo kroz diplomaciju i ekonomiju. Nadmašio je svog oca u diplomatskim brakovima: prema bibliji imao je sedam stotina kraljevskih kćerki za supruge, i još tri stotine konkubina.

Izgradio je **Jeruzalemski Hram** u kojeg je smješten kovčeg saveza, što je učvrstilo Jeruzalem kao religijski centar. Hram nije bio velik (60x20 laktova) jer nitko nije ni ulazio u njega - ceremonije su se odvijale ispred Hrama. Hram je bio obložen cedrovinom, a interijer je podijeljen u dvije prostorije: vanjsku sobu (*Holy*) i unutarnju (*Holy of Holies*). Holy of Holies je savršena kocka (20x20x20 laktova). U njoj su se nalazila 2 kerubina, krilate životinje s glavom čovjeka, izrazbarena od maslinova drva i pozlaćena. Oni nisu bili idoli, nego prijestolje na kojem je sjedio Jahve. Pod njihovim krilima ležao je kovčeg saveza, zlatna kutija u kojoj su deset zapovijedi.

(Pri opisu pojilišta u Hramu, Biblija navodi kako je okruglo, širine `10`, a opsega `30` laktova, što bi značilo da je `π = 3`. Kabalisti objašnjavaju da se mjerna jedinica na tom mjestu naziva `kaveh = 111`, a u ostatku teksta `kav = 106`, pa je `3 * 111 / 106 = 3.141509433` što je točno u 4 decimale.)

Solomon je ostvario i mnogo drugih građevinskih projekata te doveo do ekomonske stabilnosti kraljevstva. Ali istovremeno je i nametnuo mnoge poreze, i to često nauštrb sjevernih plemena. Uveo je i *missim*, obvezan rad za državu, što je mnoge podsjetilo na Egipatsko ropstvo (pa se i u `Izlasku` egipatske nadzornike naziva "časnicima missima").

Solomon je uspio održati kraljevstvo na okupu, ali njegov sin Rehoboam nije. Malo nakon Solomonove smrti, sjeverni vođe su se odcijepili, stvorivši novo kraljevstvo Izraela, a Rehoboam je vladao kraljevstvom Jude.

## Knjiga o Jobu

Knjiga o Jobu je jedinstvena među starozavjetnim knigama. Nije smještena u Izrael, nego u Uz (možda negdje u Arabiji?). Pisana je u starijoj formi hebrejskog od svih ostalih knjiga. Leksikon sadrži mnogo stranih riječi pa znanstvenici smatraju da je izvorno napisana na nekom drugom jeziku pa prevedena. Citira je Izaija, što znači da je starija od proroka; citiraju je i Psalmi, što znači da je starija od kralja Davida.

Job postavlja glavno pitanje koje svi imaju - ako je bog dobar i svemoguć, otkud toliko zla u svijetu? To je priča o vrlo dobrom čovjeku kojeg spopadne tisuću raznih patnji. Njegovi prijatelji misle da je Job nešto zgriješio i zaslužio takvu sudbinu, ali Job inzistira da nije - i u pravu je. Bog čak zahtjeva od njegovih prijatelja da žrtvuju životinje kako bi se iskupili za klevećenje Jobovog imena.

Na kraju, Job zahtjeva odgovor, i Bog se prikaže u vrtlogu i kaže da nije na nama da propitujemo njegove odluke.
