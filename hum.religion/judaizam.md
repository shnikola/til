# Judaizam

Judaizam je imao mnoge uobičajene karakteristike religija Rimskog carstva:  štovali su božanstvo kroz žrtve životinja i hrane; vjerovali su da postoji određeno mjesto u kojem božanstvo obitava na zemlji; prenosili priče o njemu i molili se za pomoć sebi i zajednici.

Ono što je činilo Judaizam jedinstvenim je **monoteizam**. Dok je većina carstva štovala božanstva raznih vrsta i funkcija, židovi (oko 6% stanovnika) su imali samo jednog Boga. Prema njihovom vjerovanju, taj Bog je stvorio svijet i u jednom trenutku odabrao Izraelce za svoj narod, sklopivši s njima **savez**: oni će ga štovati, on će ih čuvati i braniti.

Još neobičnije, sva pravila koja je Bog naložio i sve priče iz tradicionalne predaje **zapisane su u svete knjige**. Druge politeističke religije nisu imale ništa slično, a pogotovo se nisu zamarale etičkim zakonima i vjerskim doktrinama. Time su se bavili filozofi.

## Sveto pismo

Savez je srž starog judaizma. Bog je spasio Izraelce iz Egipta, a zauzvrat su dobili **Mojsijev zakon**: 10 zapovjedi plus ostalih 613 zakona Tore. Oni govore o tome kako štovati Boga i kako se ponašati u zajednici. Zakon nije način da se dođe do spasenja (već si spašen jer si dio saveza), zakon je način da se zahvališ za spasenje koje ti je obećano.

Hebrejsko sveto pismo je skup tekstova na klasičnom hebrejskom. Nazivaju ha **Tannakh**, što je akronim naziva tri dijela: **Torah** (zakoni), **Nevi'im** (proroci) i **Ketuvim** (ostalo). Kod Kršćana, ovo je Stari Zavjet.

## Hram

Pošto postoji samo jedan Bog, postojao je i samo jedan Hram (u Jeruzalemu) gdje su se ispunjavale dužnosti žrtvovanja (za razliku od npr. Zeusa koji ima hram u svakom gradu).

## Zakoni

*Halakha* je cjelokupni židovski zakon, sakupljen iz Tore, talmudskih i rabinskih zakona, te običaja i tradicija. U klasičnom judaizmu, ne postoji razlika između religijskih i civilnih zakona. Nakon židovske emancipacije, halakha se počela smatrati manje obvezujućom u svakodnevnom životu, jer ovisi o rabinskoj interpretaciji.

*Khumra* su dodatni zakoni koji nisu obavezni, ali su preporučeni. "Kad gradiš novu kuću, na krovu načini ogradu da svoju kuću, kad bi tko s nje pao, ne okaljaš krvlju." (Ponovljeni zakon 22:8)

### Šišanje

`Levitski zakonik 19:27`: "Ne šišajte kose svoje na svojim sljepoočnicama; ne šišajte okrajke svoje brade!" Zbog toga židovi imaju karakteristične zulufe.

### Šabat

Šabat je dan odmora i halakha zabranjuje 39 vrsta kreativnih aktivnosti: kuhanje, trošenje novca, pisanje itd.

Paljenje i gašenje vatre je zabranjeno na šabat, što mnogi ortodksni židovi interpretiraju kao i zabranu korištenja električne energije. To znači da subotom ne smiju paliti i gasiti svijetla. Da bi tome pribjegli, koriste se timeri, Sabath lampe koje uvijek gore ali se mogu prekriti, ili kosher prekidači koji kao "možda" neće upaliti svijetlo, pa to ne krši zakon (iako neki kažu da krši). Mnogi uređaji imaju šabat mod rada, npr. šabat liftovi staju na svakom katu kako korisnici ne bi morali stiskati dugme.

Postoji zona oko datumske granice (169°W–177°E) u kojoj nije baš skroz jasno kada je halakha subota (gleda li se po lokalnom vremenu ili prema Jeruzalemu). Židovski autoriteti predlažu izbjegavanju putovanja u taj dio svijeta oko vikenda.

### Eruv

Jedno od pravila Šabata je da vjernik ne smije nositi nikakav predmet izvan vlastite kuće. To uključuje ama baš sve: ključeve, lijekove, molitveni šal, naočale. Guranje stvari je također zabranjeno, što znači da su mala djeca i nepokretni u kolicima zarobljeni u kući, i ne mogu ispuniti religijske dužnosti u sinagogi.

Kako bi tomu doskočili, određene židovske zajednice definiraju Eruv - zajednički privatni prostor unutar kojeg vrijede pravila kućanstva. Eruv mora biti omeđen sa svih strana: zidom, cestom, prugom, ili jednostavno žicom podignutom na motke. Takva granica pretvara područje s više individualnih židovskih kućanstava u jedan veliki dom, unutar kojeg se svi mogu slobodno kretati.

### Brak

**Mamzeri** su osobe koje su se rodile iz zabranjenog odnosa, npr. preljuba ili incesta (djeca rođena izvan braka su ok). Ako si mamzer, i tvoja djeca će biti mamzeri. Ali ako nisi židov, i rođen si iz takvog odnosa, smiješ postati židov i nećeš biti mamzer. Mamzerima je zabranjeno stupati u brak sa Židovima, ali imaju sva ostala prava. Usto, u praksi rabini gotovo uvijek zaključe da ne postoji dovoljno dokaza da je dijete mamzer (npr. ne može se dokazati da je žena bila u braku dok je prevarila muža, ili da dijete nije ipak muževo). Židovski zakon čak priznaje da trudnoća može trajati do 12 mjeseci kako bi se to opravdalo.

## Božje ime

Judaizam opisuje 7 imena koja su toliko sveta, da kad se jednom zapišu, ne mogu se izbrisati. Ostala imena su tek epiteti koji opisuju različite božje aspekte. Židovi koji poštuju Khumru umjesto God pišu G-d, a neki čak i broj 15 čitaju kao 9-6, jer je 10-5 *Yod-He*, tj. *Jah*, kratice od *YHWH*.

Ime koje se najviše koristi u hebrejskoj bibliji je Tetragramaton (četveroslov) **YHWH** (hebrejsko pismo je abjad, zapisuju se samo suglasnici). Iako Tora ne zabranjuje izgovaranje božjeg imena, prema judaističkoj tradiciji ono je presveto da bi se izustilo. Točan izgovor je izgubljen, jer se ime prestalo govoriti u 3.st.pr.ne., a oznake samoglasnika su uvedene tek u srednjem vijeku. Kod nas prevodi kao Jahve ili Jehova, iako povijesničari smatraju da to nije ispravan izgovor.

Kako ga nisu smjeli izgovarati, u sinagoškim ritualima su je mijenjali rječju *Adonai* (moj gospodar), a u raspravama s *HaShem* (ime). U Septuaginti je tako YHWH prevedeno kao *Kyrios* (gospodar), u Vulgati kao *Dominus*, pa je tako nastao izraz Lord u engleskom, a Gospod ili Gospodin u našem jeziku.

**El** se u feničkim i ugaritskim tekstovima koristi općenito bogove ili vrhovno božanstvo panteona. U židovskoj bibliji rijetko se koristi samostalno, nego uglavnom uz razne epitete (*El elyon* najviši Bog, *El Roi* Bog moj pastir i sl). Nalazi se u imenima poput Gabriel ("snaga Božja"), Daniel ("sud Božji"), Immanuel ("Bog je s nama") itd.

Iz El su nastale i druge varijante Božjeg imena: **Eloah**, **Elohim** i **Elohai**. Posebno je zanimljiv Elohim koji je ima nastavak kao imenice u množini ("bogovi"), ali se u bibliji tretira kao jednina. Neki interpretiraju da je to trag evolucije judaizma u monoteističku religiju, pri čemu su se bogovi iz usmenih tradicija pretvorili u različite aspekte jednog boga. Jedna od teorija nastanka Tore tvrdi postojanje dva izvora, prema tome koje ime koriste: jahvistički i elohsitički.

**Tzevaot** se spominje u knjizi Izlaska kao *YHWH Tzevaot*, a prevodi se kao "Gospodar nad vojskama". U grčki i latinski je ova riječ ušla kao **Sabaot**, i označava anđeosku vojsku koja okružuje Boga (Heavenly Host na engleskom). Otud i ona pjesma, "Svet, svet, svet Gospodin Bog Sabaot".

**Shem HaMephorash** je skriveno božje ime od 72 slova (ili 72 troslova). Dobija se ako se Izlazak 14:19-21 čita bustrofedonski (naizmjence s lijeva i s desna). Prema kabalistima može kontrolirati demone, liječiti bolesne i čak usmrtiti neprijatelje.

## Zagrobni život

U periodu prvog hrama, vjerovalo se da ljudi nakon smrti idu u *Sheol* (Had u prijevodu Septuaginte), mjesto tišine gdje se ništa ne događa. U periodu drugog hrama, počinje se spominjati *Krilo Abrahamovo*, mjesto unutar Sheola gdje pravednici odlaze da se druže sa celebritijima iz Tore. Griješnici završavaju u vatrenom dijelu Sheola.

Apokrifna knjiga Henoka dijeli Sheol na 4 dijela: za istinski pravedne, za dobre, za loše koji će biti kažnjeni do uskrsnuća, i najgore kojima neće čak niti dopuštena ni milost uskrsnuća. Pošto je Henok živio prije Abrahama, ni on ni ostali celebritiji se ne spominju.

## Svetkovine

**Yom Kippur** (Dan pomirenja) podsjeća na grijeh koji je židove odvojio od Boga. Samo za taj blagdan veliki svećenik ulazi u Holy of Holies, najsvetiji dio hrama  (izvorno Šatora sastanka) gdje je kovčeg saveza. Tamo žrtvuje jednog jarca Bogu, a na drugog polaže ruke i time prenosi sve grijehe Izraelskog naroda i odvodi na mjesto u pustinji na kojem prebiva demon Azazel.

**Pasha** (hebrejski za "proći mimo") je blagdan u kojem se obilježava vrijeme kad je anđeo ubijao provorođence Egipta, a židovske domove označene janjećom krvlju poštedio.

Kada su se nastanili u Kanaanu, Izraelci su pashalnu večeru spojili sa sedmodnevnim svetkovanjem blagdana Beskvasnih kruhova (matzo).

Beskvasni kruh ima više značenja: povijesno, predstavlja izlazak iz Egipta kada su Izraelci pobjegli u žurbi pa nisu mogli čekati da im se tijesto digne, pa je kruh koji su ispekli bio beskvasan; simbolički, on je podsjetnik da budemo skromni i ne zaboravimo život u ropstvu.

Kod pripreme za pashalnu večeru, cijelo kućanstvo se mora očistiti od tragova kvasnog kruha, što traje i do mjesec dana. Nakon čišćenja, kuhinjske površine koje su dirale kvasac prekrivaju se posebno pripremljenim pločama, ili aluminijskom folijom. To uključuje i pećnicu, pa se za pashu često koristi posebna pećnica.

## Talmud

Talmud je zbornik židovskih zakona i teoloških misli. Najčešće se referira na Talmud Bavli (Babilonski Talmud), iako postoji stara kolekcija zvana Talmud Yerushalmi (Jeruzalemski Talmud). Sastoji se od dva dijela: *Mishnah* je zbornik "usmene Tore", odnosno svih zakona koji nisu zapisani u "pisanoj Tori"; *Gemara* je zbornik objašnjenja i interpretacija Mishne te rasprava o čitavoj Hebrejskoj Bibliji. Talmud je preko 6200 stranica dug i sadrži tekstove tisuće rabina u rasponu od 1. do 6.st.

## Elisha ben Abuyah

Elisha je bio iznimno talentiran rabin iz `1.st` koji je postao heretikom i trudio se kršiti sve židovske zakone, ali i dalje propovjedajući. Talmud ga ne spominje imenom, nego ga naziva **Acher**, "onaj drugi".

Legenda kaže da je postao heretik kad je vidio dijete koje je poginulo u padu sa stabla dok je skidalo gnijezdo. Time je ispunjavalo dva zakona Tore - poštovanje oca i majke, te tjeranje majke ptice - koja obećavaju dugi život. S druge strane, čovjek koji je prekršio oba zakona je prošao nekažnjeno. Nakon toga Elisha prestaje poštivati zakon, i surađuje s Rimljanima kako bi onemgućio druge židove da ga poštuju.

Druga legenda priča o tome kako je jahao konja i propovjedao na Šabat, dok ga je rabin Meir pratio i slušao. U jednom trenu ga Meir zamoli da stane i da se vrati, jer je prešao udaljenost koju smije na Šabat. Ali Elisha mu odgovara da se ne može vratiti - jednom je jahao pokraj najsvetijeg mjesta na Yom Kippur, i čuo glas kako govori: "Pokajte se i vratite, izgubljena djeca, svi osim Elishe ben Abuyaha."

Židovska vjera se zasniva na tome da se svatko može iskupiti, čak i ako je cijeli život odbacivao boga. Dovoljno je da se u zadnjem trenutku svog života pokaje. A Elisha je čuo glas koji, ne samo da ga ne moli da se pokaje, nego mu eksplicitno kaže da za njega jedinoga ta milost ne vrijedi.

## Kabbalah

Tri drevne metode koje Kabbalah koristi: Gematria, Notarikon i Temurah

**Gematria** je oblik numerologije. Slova u Tori se zamjenjuju numeričkim ekvivalentima da bi se pronašlo skriveno značenje. Npr. *Nachash* je zmija s Drva Spoznaje, glavni negativac u knjizi Postanka. U kabalističkoj gematriji, njena numerička vrijednost je 358, jednaka onoj MShICh, tj. mesije. (Slično su gnostici smatrali zmiju iskupiteljem, jer je Evi dala znanje)

**Notarikon** iz rečenica uzima prva ili zadnja slova (ili srednja, ili kombinaciju) kako bi složio nove riječi, npr. akronim *Atah Gibor Le-olam Adonai* (ti, o Gospode, vječno si moćan) skraćuje se kao AGLA. Također se od postojećih riječi stvaraju "backronymi", npr. prva riječ 10 zapovijedi *Anokhi* (ja) se interpretira kao *Anna Nafshi Ketavit Yahavit* (osobno sam ih napisao i dao).

**Temurah** slova zamjenjuje drugima prema unaprijed definiranim tablicama ili određenim matematičkim pravilima (npr. abeceda se podijeli na dva dijela koja se simetrično zamjene).

