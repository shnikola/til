# Judaizam

## Sveto pismo

Hebrejska biblija je ono što je kod kršćana Stari Zavjet. Nazivaju je *Tannakh*, što je akronim naziva tri dijela: *Torah* (zakoni), *Nevi'im* (proroci) i *Ketuvim* (ostalo). Izvorno je napisan na klasičnom hebrejskom.

*Tora* (u prijevodu uputa, učenje ili zakon) može označavati prvih 5 knjiga Tannakha, narativ cijelog Tannakha, ili općenito judaističko učenje, kulturu i praksu. Prema židovskoj tradiciji, Mojsije je na Sinaju, uz 10 zapovijedi dobio i Pisanu Toru (koja se kasnije prepisivala kroz generacije) i Oralnu Toru (koja se prenosila usmenim putem, a danas je zapisana u Mishni i Talmudu).

## Deset zapovijedi

Deset zapovijedi su svima jako bitne jer ih je Bog osobno izdiktirao Mojsiju i Izraelcima kada se spustio na Sinaj u `Izlazak 20` (a Mojsije ih još jednom reprizira u `Ponovljeni Zakon 5`). Nakon što su čuli Božji glas, Izraelci su se usrali od straha i pobjegli, pa je Mojsije morao otići na osobno diktiranje ostalih 613 zakona i stavki saveza. Sutradan ih je pročitao pred svima, i svi su se složili da je to razuman dogovor.

Onda je nakon svega toga Mojsije otišao na 40 dana u planinu gdje je Bog vlastitim prstom ispisao dvije kamene ploče s tim istim zapovjedima (valjda da imaju napismeno). Neki kažu da ih je stavio po 5 na svaku ploču, a neki da je stavio svih 10 na obje (kao duplikat ugovora). Umeđuvremenu su izraelci odlučili da je Mojsije umro, napravili zlatno tele, i znamo kako je to sve to završilo.

Zapovijedi u Bibliji nisu numerirane, ali su se svi dogovorili da ih je deset jer je lijep okrugao broj. Pošto su donekle fluidno napisane, različite denominacije birale su djelove koji im pašu. Zapovjedi su sljedeće:

1. **Ja sam Gospod, Bog tvoj, koji sam te izveo iz zemlje egipatske, iz kuće ropstva. Nemoj imati drugih bogova uz mene**. Kršćani ne spominju dio o Egiptu, ali s ovim se svi više manje slažu. Kalvinisti su smatrali da je "Ja sam Bog tvoj" uvod, a "Nemaj drugih bogova" prva zapovjed.

2. **Ne pravi sebi lika ni obličja bilo čega što je gore na nebu, ili dolje na zemlji, ili u vodama pod zemljom. Ne klanjaj im se niti im služi.** Nigdje se precizno ne kaže na koje se idole točno misli: klanjanje drugim bogovima preko idola, klanjanje materijalnim stvarima, ili korištenje idola za klanjanje Bogu.

Starohebrejski proroci su se snažno protivili klanjanju idolima, bojeći se da će dovesti do asimilacije sa susjednim paganskim kulturama. Prema Bibliji, Izraelcima je pri ulasku u obećanu zemlju bilo naloženo da unište sve gravure, kipove i hramove kanaanskog izvornog stanovništva, što je zgodan način za istrijebiti tuđu kulturu. *Halakha* prema ovoj zapovjedi zabranjuje izradu skulptura i reljefa ljudi, anđela i nebeskih tijela (jer neki štuju i nebeska tijela). Zato neke srednjovjekovne ilustracije koriste ljude s životinjskim glavama, jer zabrana ne vrijedi za izmišljena bića (nisu ni na nebu, ni na zemlji, ni u vodama). Rezbaranje je kontroverzno (npr. dugo se raspravljalo o medalji s likom rabina Horowitza), ali s fotografijama su većinom ok (djeca sakupljaju sličice slavnih rabina).

Rano kršćanstvo je bilo podvojeno po pitanju ove zapovjedi. U 8. stoljeću, istok je počeo zahvaćati val ikonoklazma (vjerojatno pod utjecajem Islama), a na zapadu su baš bili popularni veliki kipovi svetaca. Održali su dva "7. ekumenska koncila", od kojih je jedan donio odluku protiv ikona, a drugi (**Drugi Nicejski Koncil**) dozvolio ikone (objašnjenje je - Isusovo uskrsnuće je stvorilo loophole... nekako). Papa je odobrio ovaj drugi. Uz još par sitnijih perioda predomišljanja, istočna i zapadna crkva se nije petjerano zamarala ikonama. Katolici su čak preskočili ovu zapovijed, a podijelili onu o željenju tuđih stvari na dvije da ih ostane 10.

U 16. stoljeću reformacija je pokrenula novi val ikonoklazma. Dok su Lutheranci odobravali religijsku umjetnost, Kalvinisti su počeli uništavati kipove i slike, pokrečući nerede po gradovima diljem europe, pozivajući se na Drugu zapovijed. Kalvinisti su i dalje jako protiv ikona, čak zabranjuju i korištenje glazbenih instrumenata u crkvi jer ih smatraju idolima.

Zapovijed se inače nastavlja u vrlo specifičnom tonu: **Jer ja, Gospod, Bog tvoj, Bog sam ljubomoran. Kažnjavam grijeh otaca - onih koji me mrze - na djeci do trećeg i četvrtog koljena.**

3. **Ne uzimaj uzalud imena Gospoda, Boga svoga, jer Gospod ne oprašta onome koji uzalud izgovara ime njegovo.**

4. **Sjeti se da svetkuješ dan subotnji. Šest dana radi i obavljaj sav svoj posao. A sedmoga je dana subota, počinak posvećen Jahvi. Tada nikakva posla nemoj raditi: ni ti, ni sin tvoj, ni kći tvoja, ni sluga tvoj... (nabraja sve članove kućanstva, i onda još malo priča. Ovo je najduža zapovijed)** Da bi se diferencirali od Židova, kršćani su u 4. stoljeću zabranili obiježavanje šabata, i proglasili nedjelju danom odmora. Ova zapovijed je diskretno promijenjena da spominje "Dan Gospodnji" umjesto šabata. Naravno da postoje i nesabatarijanci koji odbijaju uzimati dan odmora, nego se odmaraju "u Kristu".

5. **Poštuj oca svoga i majku svoju, da imadneš dug život na zemlji koju ti dâ Jahve, Bog tvoj.** Ovo je neobična zapovijed jer jedina obećava nešto zauzvrat. Židovi su to interpretirali kao - kazna za nepoštivanje roditelja je smrt.

6. **Ne ubij!** Diskutabilno je znači li ovo "Ne oduzmi nekomživot ili "Ne počini ubojstvo" (u tom slučaju ubijanje u ratu, smrtna kazna i samoobrana su ok).

7. **Ne učini preljuba!** Krepki kršćani su promijenili u općenitije: "Ne sagriješi bludno".

8. **Ne ukradi!**

9. **Ne svjedoči lažno na bližnjega svoga!**

10. **Ne poželi kuće bližnjega svoga! Ne poželi žene bližnjega svoga; ni sluge njegova, ni sluškinje njegove, ni vola njegova, ni magarca njegova, niti išta što je bližnjega tvoga!** Katolicima je falila jedna zapovijed pa su ovu podijelili u dvije.

Rabini, koji uvijek traže strukturu u svemu, imaju teoriju kako je prvih 5 zapovjedi povezano s drugih 5, od donekle smislenih ("Nemaj drugih bogova uz mene" je ekvivalentno "Ne čini preljub") do zbilja navučenih ("Svetkuj šabat" je isto kao i "Ne svjedoči lažno", jer onaj koji ne odmara na sedmi zapravo laže da Bog nije u 6 dana stvorio svijet.)

## Zakoni

*Halakha* je cjelokupni židovski zakon, sakupljen iz Tore, talmudskih i rabinskih zakona, te običaja i tradicija. U klasičnom judaizmu, ne postoji razlika između religijskih i civilnih zakona. Nakon židovske emancipacije, halakha se počela smatrati manje obvezujućom u svakodnevnom životu, jer ovisi o rabinskoj interpretaciji.

*Khumra* su dodatni zakoni koji nisu obavezni, ali su preporučeni. "Kad gradiš novu kuću, na krovu načini ogradu da svoju kuću, kad bi tko s nje pao, ne okaljaš krvlju." (Ponovljeni zakon 22:8)

### Šišanje

`Levitski zakonik 19:27`: "Ne šišajte kose svoje na svojim sljepoočnicama; ne šišajte okrajke svoje brade!" Zbog toga židovi imaju karakteristične zulufe.

### Šabat

Šabat je dan odmora i halakha zabranjuje 39 vrsta kreativnih aktivnosti: kuhanje, trošenje novca, pisanje itd.

Paljenje i gašenje vatre je zabranjeno na šabat, što mnogi ortodksni židovi interpretiraju kao i zabranu korištenja električne energije. To znači da subotom ne smiju paliti i gasiti svijetla. Da bi tome pribjegli, koriste se timeri, Sabath lampe koje uvijek gore ali se mogu prekriti, ili kosher prekidači koji kao "možda" neće upaliti svijetlo, pa to ne krši zakon (iako neki kažu da krši). Mnogi uređaji imaju šabat mod rada, npr. šabat liftovi staju na svakom katu kako korisnici ne bi morali stiskati dugme.

Postoji zona oko datumske granice (169°W–177°E) u kojoj nije baš skroz jasno kada je halakha subota (gleda li se po lokalnom vremenu ili prema Jeruzalemu). Židovski autoriteti predlažu izbjegavanju putovanja u taj dio svijeta oko vikenda.

### Brak

**Mamzeri** su osobe koje su se rodile iz zabranjenog odnosa, npr. preljuba ili incesta (djeca rođena izvan braka su ok). Ako si mamzer, i tvoja djeca će biti mamzeri. Ali ako nisi židov, i rođen si iz takvog odnosa, smiješ postati židov i nećeš biti mamzer. Mamzerima je zabranjeno stupati u brak sa Židovima, ali imaju sva ostala prava. Usto, u praksi rabini gotovo uvijek zaključe da ne postoji dovoljno dokaza da je dijete mamzer (npr. ne može se dokazati da je žena bila u braku dok je prevarila muža, ili da dijete nije ipak muževo). Židovski zakon čak priznaje da trudnoća može trajati do 12 mjeseci kako bi se to opravdalo.

## Božje ime

Judaizam opisuje 7 imena koja su toliko sveta, da kad se jednom zapišu, ne mogu se izbrisati. Ostala imena su tek epiteti koji opisuju različite božje aspekte. Židovi koji poštuju Khumru umjesto God pišu G-d, a neki čak i broj 15 čitaju kao 9-6, jer je 10-5 *Yod-He*, tj. *Jah*, kratice od *YHWH*.

Ime koje se najviše koristi u hebrejskoj bibliji je Tetragramaton (četveroslov) **YHWH** (hebrejsko pismo je abjad, zapisuju se samo suglasnici). Iako Tora ne zabranjuje izgovaranje božjeg imena, prema judaističkoj tradiciji ono je presveto da bi se izustilo. Točan izgovor je izgubljen, jer se ime prestalo govoriti u 3.st.pr.ne., a oznake samoglasnika su uvedene tek u srednjem vijeku. Kod nas prevodi kao Jahve ili Jehova, iako povijesničari smatraju da to nije ispravan izgovor.

Kako ga nisu smjeli izgovarati, u sinagoškim ritualima su je mijenjali rječju *Adonai* (moj gospodar), a u raspravama s *HaShem* (ime). U Septuaginti je tako YHWH prevedeno kao *Kyrios* (gospodar), u Vulgati kao *Dominus*, pa je tako nastao izraz Lord u engleskom, a Gospod ili Gospodin u našem jeziku.

**El** se u feničkim i ugaritskim tekstovima koristi općenito bogove ili vrhovno božanstvo panteona. U židovskoj bibliji rijetko se koristi samostalno, nego uglavnom uz razne epitete (*El elyon* najviši Bog, *El Roi* Bog moj pastir i sl). Nalazi se u imenima poput Gabriel ("snaga Božja"), Daniel ("sud Božji"), Immanuel ("Bog je s nama") itd.

Iz El su nastale i druge varijante Božjeg imena: **Eloah**, **Elohim** i **Elohai**. Posebno je zanimljiv Elohim koji je ima nastavak kao imenice u množini ("bogovi"), ali se u bibliji tretira kao jednina. Neki interpretiraju da je to trag evolucije judaizma u monoteističku religiju, pri čemu su se bogovi iz usmenih tradicija pretvorili u različite aspekte jednog boga. Jedna od teorija nastanka Tore tvrdi postojanje dva izvora, prema tome koje ime koriste: jahvistički i elohsitički.

**Tzevaot** se spominje u knjizi Izlaska kao *YHWH Tzevaot*, a prevodi se kao "Gospodar nad vojskama". U grčki i latinski je ova riječ ušla kao **Sabaot**, i označava anđeosku vojsku koja okružuje Boga (Heavenly Host na engleskom). Otud i ona pjesma, "Svet, svet, svet Gospodin Bog Sabaot".

**Shem HaMephorash** je skriveno božje ime od 72 slova (ili 72 troslova). Dobija se ako se Izlazak 14:19-21 čita bustrofedonski (naizmjence s lijeva i s desna). Prema kabalistima može kontrolirati demone, liječiti bolesne i čak usmrtiti neprijatelje.

## Zagrobni život

U periodu prvog hrama, vjerovalo se da ljudi nakon smrti idu u *Sheol* (Had u prijevodu Septuaginte), mjesto tišine gdje se ništa ne događa. U periodu drugog hrama, počinje se spominjati *Krilo Abrahamovo*, mjesto unutar Sheola gdje pravednici odlaze da se druže sa celebritijima iz Tore. Griješnici završavaju u vatrenom dijelu Sheola.

Apokrifna knjiga Henoka dijeli Sheol na 4 dijela: za istinski pravedne, za dobre, za loše koji će biti kažnjeni do uskrsnuća, i najgore kojima neće čak niti dopuštena ni milost uskrsnuća. Pošto je Henok živio prije Abrahama, ni on ni ostali celebritiji se ne spominju.

## Svetkovine

**Yom Kippur** (Dan pomirenja) podsjeća na grijeh koji je židove odvojio od Boga. Samo za taj blagdan veliki svećenik ulazi u Holy of Holies, najsvetiji dio hrama  (izvorno Šatora sastanka) gdje je kovčeg saveza. Tamo žrtvuje jednog jarca Bogu, a na drugog polaže ruke i time prenosi sve grijehe Izraelskog naroda i odvodi na mjesto u pustinji na kojem prebiva demon Azazel.

**Pasha** (hebrejski za "proći mimo") je blagdan u kojem se obilježava vrijeme kad je anđeo ubijao provorođence Egipta, a židovske domove označene janjećom krvlju poštedio.

Kada su se nastanili u Kanaanu, Izraelci su pashalnu večeru spojili sa sedmodnevnim svetkovanjem blagdana Beskvasnih kruhova (matzo).

Beskvasni kruh ima više značenja: povijesno, predstavlja izlazak iz Egipta kada su Izraelci pobjegli u žurbi pa nisu mogli čekati da im se tijesto digne, pa je kruh koji su ispekli bio beskvasan; simbolički, on je podsjetnik da budemo skromni i ne zaboravimo život u ropstvu.

## Talmud

Talmud je zbornik židovskih zakona i teoloških misli. Najčešće se referira na Talmud Bavli (Babilonski Talmud), iako postoji stara kolekcija zvana Talmud Yerushalmi (Jeruzalemski Talmud). Sastoji se od dva dijela: *Mishnah* je zbornik "usmene Tore", odnosno svih zakona koji nisu zapisani u "pisanoj Tori"; *Gemara* je zbornik objašnjenja i interpretacija Mishne te rasprava o čitavoj Hebrejskoj Bibliji. Talmud je preko 6200 stranica dug i sadrži tekstove tisuće rabina u rasponu od 1. do 6.st.

## Kabbalah

Tri drevne metode koje Kabbalah koristi: Gematria, Notarikon i Temurah

**Gematria** je oblik numerologije. Slova u Tori se zamjenjuju numeričkim ekvivalentima da bi se pronašlo skriveno značenje. Npr. *Nachash* je zmija s Drva Spoznaje, glavni negativac u knjizi Postanka. U kabalističkoj gematriji, njena numerička vrijednost je 358, jednaka onoj MShICh, tj. mesije. (Slično su gnostici smatrali zmiju iskupiteljem, jer je Evi dala znanje)

**Notarikon** iz rečenica uzima prva ili zadnja slova (ili srednja, ili kombinaciju) kako bi složio nove riječi, npr. akronim *Atah Gibor Le-olam Adonai* (ti, o Gospode, vječno si moćan) skraćuje se kao AGLA. Također se od postojećih riječi stvaraju "backronymi", npr. prva riječ 10 zapovijedi *Anokhi* (ja) se interpretira kao *Anna Nafshi Ketavit Yahavit* (osobno sam ih napisao i dao).

**Temurah** slova zamjenjuje drugima prema unaprijed definiranim tablicama ili određenim matematičkim pravilima (npr. abeceda se podijeli na dva dijela koja se simetrično zamjene).

