# Marija

Marijina uloga u kršćanstvu nije otpočetka bila definirana. U ranom kršćanstvu, gnostici su smatrali da je Marija bila samo vodič za Isusovo ljudsko tijelo ("prošao je kroz nju kao voda kroz cijev") i da od nje nije ništa naslijedio. Nestorijanske crkve smatrale su da je Marija rodila samo Kristovu ljudsku stranu, a da je božja došla odvojeno. Nakon što su se mainstream crkve dogovorile da je Isus istvoremeno i Bog i čovjek, iz toga je uslijedilo da je i Marija **majka Božja**.

## Novi Zavjet

Marija se u kanonskim knjigama novog zavjeta ne spominje često.

1. Anđeo Gabrijel Mariji donosi radosnu vijest: "Zdravo, Marijo, milosti puna..." (`Luka 1:28`)

2. Trudna Marija posjećuje rodicu Elizabetu (isto trudnu) u Nazaret. Elizabeti poskoči mali Ivan Krstitelj u stomaku, i ona kaže: "Blagoslovljena ti među ženama, i blagoslovljen plod utrobe tvoje." (`Luka 1:39`)

3. Marija i Josip idu u Jeruzalem na festival Pashe, i nakon dana povratka nazad primjete da su zaboravili Isusa (čak je i McAlisterima trebalo manje). Pashe, i u povratku nakon dana putovanja primjete da Isus nije s njima. Vrate se nazad i nakon tri dana (foreshadowing na uskrsnuće hm hm?) ga nađu u hramu gdje raspravlja s učenjacima. Marija kaže: "Dijete, što nam to učini? Evo, otac tvoj i ja žalosni smo te tražili!". (`Luka 2:48`) Nekim prijevodima je bilo nezgodno što Marija proglašava Josipa ocem, pa bi samo stavili "Tražili smo te posvuda."

4. Marija je prisutna na svadbi u Kani Galilejskog, na promociji prvog Isusovog čuda. Ona kaže Isusu: "Nemaju više vina.", a on joj odgovori: "Što ja imam s tobom, ženo? Moj čas nije još došao". Nije lako imati 30 godina i živjeti s majkom. (`Ivan 2:3`)

5. Marija stoji pod križem sa svojoj sestrom, Marijom Magdalenom, i Isusovim "voljeni učenik" Ivanom. Isus kaže majci: "Ženo, evo ti sina!", a učeniku: "Evo ti majke". (`Ivan 19:25`)

6. Marija je bila među učenicima kad su se molili u gornjoj dvorani nakon povratka s Maslinske gore. (`Djela apostolska 1:13`)

## Isusovo Rođenje

**Marijina bezgrešnost** se ne spominje u Bibliji, ali od samih početaka se pojavljuje u kršćanskoj tradiciji. Marijino rođenje se prvi put spominje u `Jakovljevom protoevanđelju` (proto- jer se radnja događa prije evanđelja) iz 2.st. Bogati Židov Joakim i Ana nisu mogli imati djece, pa je Joakim otišao na 40 dana postiti u planinu, a Ani se ukazao Bog, objavivši da je trudna (ovo je čudo, ali nije nešto posebno jer se već događalo u starom zavjetu). Kada se Marija rodila, 3 godine su je držali u spavaćoj sobi kako zlo ne bi utjecalo na nju. Zatim su je odveli u hram u Jerzuzalemu, gdje svaku noć dolazi anđeo i hrani je. Kada je Marija navršila 12 godina, svećenici su se zabrinuli jer će dobiti menstruaciju, što bi onečistilo hram, pa je odluče udati za starca Josipa (ne zna se baš zašto je Josip starac u ovoj priči, valjda da se naglasi kako se neće htjeti seksati). Prema ovoj priči, Josip je imao djecu iz drugog braka, što objašnjava Isusovu braću koja se spominju u evanđeljima.

Jakovljevo protoevanđelje prepričava i samo Isusovo rođenje. Josip traži babicu po Betlehemu, i s njom se vraća  u štalu, a mali Isus već šeta uokolo. Josip pokušava objasniti da to nije njegovo dijete i da je Marija djevica, ali babica ne vjeruje i dovodi drugu babicu, Salomu (ona se poslije spominje u Novom Zavjetu, ti prequeli uvijek vole ubaciti poznate likove). Saloma izvodi prvi ginekološki pregled u literaturi, i otkriva da je Marijin himen još čitav. Bog se naljuti što je to dovodila u pitanje i zapali joj ruku, ali kad podigne malog Isusa, ruka joj se izliječi.

## Bezgrešno začeće

Osim što je provela život čista od osobnog grijeha, Marija je začeta bez istočnog grijeha. **Bezgrešno začeće** se ne odnosi na začeće Isusa, nego na začeće same Marije, pri kojem je Bog intervenirao kako bi ostala čista. Ovaj događaj je duže vrijeme izazivao rasprave jer bi značio da Mariji nije bio potreban spasitelj. Papa Pio IX je `1854` dogmatizirao bezgrešno začeće, objasnivši da je Marija imala Božju milost od rođenja, ali joj je spasenje i dalje morao donijeti Krist (poseban slučaj, recimo). Pravoslavci ne prihvaćaju dogmu o bezgrešnom začeću zbog neslaganja u definiciji istočnog grijeha. Za katolike istočni grijeh je uzrok grešne ljudske prirode, i tko ga ima ne može prestati griješiti. Za pravoslavce istočni grijeh je uzrok smrtnosti, a pošto je prema njima Marija umrla, morala je imati istočni grijeh. Protestanti i anglikanci ne prihvaćaju dogmu o Marijinoj bezgrešnosti jer se ne nalazi u Bibliji.

## Smrt

U Novom Zavjetu se ne spominje **Marijina smrt**. Katolici i pravoslavci vjeruju da je **uznesena na nebo** (za razliku od Isusa koji je *uzašao*, vlastitom moći), pa njenih ostataka na zemlji nema, ali se oko same smrti ne slažu. Pravoslavci vjeruju da je Marija umrla prirodnom smrću, u snu. Krist je po smrti primio njenu dušu, a treći dan je njeno tijelo uskrslo, te je zajedno s dušom uzneseno na nebo gdje čeka sudnji dan. Katolici vjeruju da je uzašla na nebo u tjelesnom obliku, a je li zapravo umrla ostaje otvoreno pitanje. U oba slučaja, ovaj dan se slavi 15. kolovoza, a kod nas se zove Velika Gospa. Dio protestanata uopće ne vjeruje u uzašašće jer nije spomenuto u Svetom Pismu.

Razlog rasprave o Marijinoj smrti je Otkrivenje u kojem je smrtnost prikazana kao kazna za istočni grijeh. Marija je rođena bez istočnog grijeha, pa se to može interpretirati kao da je i besmrtna. S druge strane, i Krist je bio bezgrešan, pa je umro za čovječanstvo. Stoga je druga interpretacija da je ona kao i Isus, podijelila patnju i smrt za ljudsko iskupljenje.

Postoji legenda da je Car Marcijan tijekom Kalcedonskog sabora `451.` od jeruzalemskog patrijarha Juvenala zatražio Marijine relikvije. Juvenal mu je odgovorio da je treći dan nakon pokopa njena grobnica pronađena prazna, i da je samo njen veo pronađen. Prema drugim pričama, umjesto vela ostao je pojas. Mjesto za koje se vjeruje da je Marijina grobnica nalazi se u Jeruzalemu.

## Sveci

**Sveti Bernard** je bio redovnik iz 12. stoljeća koje ga je, priča kaže, imao viziju da ga je Marija podojila svojim mlijekom, što ga je ili učinilo mudrim ili mu izliječilo očnu infekciju. U srednjovjekovnim slikama to se prikazuje kao "Laktacija sv. Bernarda", gdje Marija iz sise šprica mlijeko učenjaku u usta.
