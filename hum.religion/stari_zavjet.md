# Biblija - Stari Zavjet

## Knjiga postanka

Postanak 1:27 "Na svoju sliku stvori Bog čovjeka, na sliku Božju on ga stvori, muško i žensko stvori ih." Ovo se dogodilo prije nego je Bog stvorio Evu od rebra. Otkud onda spominjanje žene?

Rabini interpretiraju ovo pričom o Lilith, koju je Bog stvorio od zemlje kao i Adama. Ali Adam i Lilith se nisu složili jer je on želio leći na nju, a ona na njega, pa je na kraju pobjegla od njega. Drugi rabini interpretiraju ovaj citat time da je Adam stvoren s muškim i ženskim licem, kao hermafroditno biće, muško i žensko spojeno na leđima. Ali Bog je uočio da im je tako teško hodati i razgovarati, pa ih je razdvojio.

## Knjiga o Jobu

Knjiga o Jobu je jedinstvena među starozavjetnim knigama. Nije smještena u Izrael, nego u Uz (možda negdje u Arabiji?). Pisana je u starijoj formi hebrejskog od svih ostalih knjiga. Leksikon sadrži mnogo stranih riječi pa znanstvenici smatraju da je izvorno napisana na nekom drugom jeziku pa prevedena. Citira je Izaija, što znači da je starija od proroka; citiraju je i Psalmi, što znači da je starija od kralja Davida.

Job postavlja glavno pitanje koje svi imaju - ako je bog dobar i svemoguć, otkud toliko zla u svijetu? To je priča o vrlo dobrom čovjeku kojeg spopadne tisuću raznih patnji. Njegovi prijatelji misle da je Job nešto zgriješio i zaslužio takvu sudbinu, ali Job inzistira da nije - i u pravu je. Bog čak zahtjeva od njegovih prijatelja da žrtvuju životinje kako bi se iskupili za klevećenje Jobovog imena.

Na kraju, Job zahtjeva odgovor, i Bog se prikaže u vrtlogu i kaže da smo preslabi i neuki da shvatimo takve stvari.

## Izgubljene generacije

U Psalmu 105:8 piše: "On se uvijek sjeća svojega Saveza, riječi koju dade tisući naraštaja". Ovo zvuči kao da Tora ima rok trajanja. Srednjovjekovni rabin Shlomo Yitzchaki (Rashi), tvrdi je Tora zapravo dana *tisućitoj* generaciji. Problem je što je Mojsije 26. generacija od postanka svijeta. Postavlja se pitanje - gdje je nestalo ostalih 974 generacija? Neke teorije tvrde da naš svijet nije prvi stvoren, već da su prije njega postojali drugi svijetovi koje je Bog stvorio i uništio.

## Biblijska čudovišta

U Job 40:15-24 Bog opisuje Behemota i Levijatana kao primjer zvijeri koje je stvorio i koje samo on može uloviti. U nekim prijevodima Behemot je nilski konj ili slon, a Levijatan krokodil. U židovskim apokrifima poput knjige Enoha (Noinog pradjeda), Behemot je glavno nepobjedivo čudovište tla, Levijatan vode, a Ziz neba. Po legendi, Behemot živi u nevidljivoj pustinji istočno od Rajskog vrta, a Levijatan u Jami, ulazu u podzemni svijet.

Psalmi 104:26: "Ondje, odlaze i dolaze lađe, i Levijatan kojeg si ti stvorio za igrati se s njim". Prema Talmudu (Avodah Zarah 3b), Božji radni dan je podijeljen ovako: prvu četvrtinu proučava Toru, drugu četvrtinu prosuđuje Zemlju (Talmud kaže da se mora odlučiti da bude milosrdan, inače bi sve uništio), treću četvrtinu hrani životinje, a zadnju četvrtinu provodi s Levijatanom. Svoje noći provodi slučajući pjesme životinja (ili možda ljude kako spavaju).

Po Midrashu, Bog je stvorio 2 golema morska čudovišta, ali bili su toliko veliki, da su se razmnožavali uništili bi svijet. Zato je Bog ubio ženku, posolio njeno meso i spremio ga za ručak pravednima kada dođe sudnji dan. Muški Levijatan i Bog su na kraju jedina bića u postojanju koja su sama u cijeloj svojoj vrsti.

# Apokrifi

## Book of Enoch

Enoch je prema Bibliji bio Noin pradjed. Ne smatra se kanonom osim prve knjige kod židova i ortodsknih kršćana u Etiopiji, te Crkve Isusa i svetaca posljednjih dana.

Prva knjiga je napisana dijelom u 4. st. pr Kr., dijelom u 1.st.pr.kr. Vjeruje se da je izvorno napisana u Aramejskom i Hebrejskom, ali u cijelosti je pronađena samo na Ge'ez jeziku (drevni južnosemitski jezik u Etiopiji). U 4.st. je proglašena apokrifom, ali je i dalje utjecala na kršćansku tradiciju i izvor je vjerovanja o raju, paklu, anđelima i demonima. Prva knjiga govori o 200 palih anđela koje je anđeo Samyazaz nagovorio da uzmu ljudske žene i naprave im djecu, koja su bila divovska (Nefili, spominju se u knjizi postanka. Uzrokovali su poplavu.). Azazel je naučio ljude da obrađuju metal, naprave oružje i nakit. Drugi su ih učili čarolijama i astrologiji.

Druga knjiga je napisana u 1.st.prkR. i sačuvana je samo na Crkvenoslavenskom. Tu opisuje Enochov prolauak kroz 10 razina nebesa.
