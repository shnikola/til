# Kršćanstvo

Kršćanstvo je nastalo kao židovska sekta koja je odlučila da je neki tip Isus židovski mesija, a onda još i Bog, što je dosta zakompliciralo osnovnu monoteističku ideju judaizma.

## Stari zakon

U najranijim početcima kršćanstva, poteže se pitanje razlikovanja **judaizma i kršćanstva**. Pitanje je, što je sa svim zakonima i savezom koji su ustanovljeni u starom zavjetu? Kršćanstvo se htjelo diferencirati od judaizma, a i sigurno neće privući hrpu vjernika s milijun kompliciranih pravila. Obrezivanje, obavezno po Mojsijevom zakonu, je pogotovo bilo super neprivlačno.

Kršćani su smislili ingeniozno rješenje: Isusova smrt nije ukinula stari zavjet Boga i Izraelaca, već ga je *ispunila*. Zato ne treba više izvršavati žrtve koje su ispunjene, i nastavljaju se "ispunjavati" sa svim novim vjernicima koji štuju Krista.

## Trojstvo

Drugi problem je ideja da postoji još jedan Bog. Isus se u Novom Zavjetu nikad nije proglasio Bogom, niti spominje ikakvo trojstvo. Ali ima par stihova koji se mogu (jako navučeno) protumačiti kao u korist trojstva, kao `Ivan 16:28`"Izišao sam od Oca i došao na svijet. Opet ostavljam svijet i odlazim Ocu".

U Starom Zavjetu se trojstvo, dakako, nigdje ne spominje, ali i tu su kršćani našli mrvice za koje će se uhvatiti. U stvaranju svijeta za Boga se koristi oblik množine (*elohim*) - to mora značiti da ih je više! Dok se u Starom Zavjetu Bog stalno prikazuje pred svojim narodom i govori im, Novi Zavjet kaže da nitko nije vidio Boga - jedino objašnjenje je da Bog koristi svoj komunikacijski kanal Duha Svetog!

Najkonkretnija referenca na trojstvo nalazi se u `Prvoj Ivanovoj Poslanici 5:7-8` koja kaže da su 3 svjedoka na nebu: "Otac, Riječ, i Sveti duh, i to troje je jedno". Ali taj dio se ne nalazi u starijim rukopisima na grčkom, već je dodan tek u latinskom prijevodu Erasma Roterdamskog u 16. stoljeću. To se izdanje koristilo za engleski prijevod King James Bible, pa je taj stih završio u svim engleskim verzijama Biblije. U hrvatskom prijevodu, tog stiha nema - umjesto njega se navode "Duh, voda i krv".

## Vjerovanje

Riječi kršćanskog Vjerovanja započele su kao izjava pri krštenju, a poslije su se proširivale tijekom Kristoloških kontroverzi. Najraširenije je Apostolsko vjerovanje, koje sadrži glavne točke kršćanske vjere.

**Vjera u trojstvo: Oca, Sina i Duha Svetog**. Trojstvo je malo zeznut pojam, ali recimo da podrazumijeva kako je Bog istovremeno Otac (na nebu), Sin (koji je iskupio grijehe) i Duh Sveti (na zemlji). Ali Otac, Sin i Duh Sveti nisu ista osoba. Manjina kršćana ne vjeruje u tako definirano trojstvo iz raznih kompliciranih razloga (npr. mormoni, jehovini svjedoci).

**Vjera u Kristovu smrt, silazak u pakao, uskrsnuće i uznesenje na nebo**. Nakon što je umro, Krist je sišao u pakao da spasi sve pravedne koji su umrli od početka svijeta, ali su završili u paklu jer nisu bili kršteni. Zapravo je pakao krivi prijevod, bliže je neki grčki zagrobni život ("The pit").

**Vjera u Svetost Crkve i općinstva svetih**. Općinstvo svetih su svi članovi kršćanske crkve (ne samo svetci), živi i mrtvi, na zemlji, čistilištu, i raju. Ono objašnjava kako molitve za mrtve pomažu, i kako svetci mogu pomagati ljudima na zemlji.

**Vjera u Kristov drugi dolazak, posljednji sud i spasenje vjernika**. Krista se čeka da se vrati kako bi obavio ostatak mesijanskog proročanstva: uskrsne sve mrtve, obavi posljednji sud i konačno uspostavi božje kraljevstvo.

Treba napomenuti da se u Vjerovanju nigdje ne spominje Biblija.

## Simboli

**Labarum** (`☧`), kristogram koji se sastoji od prva dva slova grčke riječi za Krista (ΧΡΙΣΤΟΣ): `XP` (Chi-Rho). Car Konstantin je navodno u bitci za Milvijski most imao viziju nakon koje je napisao ovaj znak na štitove svoje vojske i pobijedio.

**Riba** se koristi jer je grčka riječ `Ihtus` itovremeno i akronim za "Isus Krist, božji sin, spasitelj"

**Križ** u 2. i 3. stoljeću nije bio zastupljen kao simbol kršćanstva, jer je imao negativne konotacije. Umjesto toga, Isus je prikazivan kao pastir. Tek u 4. stoljeću kreće prikazivanje križa u umjetnosti.

## Ruska pravoslavna Crkva

U najvećoj kršćanskoj shizmi u posljednjih 500 godina, Ruska pravoslavna Crkva je 2018. prekinula veze s Carigradskom patrijaršijom. Carigradska patrijaršija je "prva među jednakima" i mnogi je vide kao predstavnicu i duhovno vodstvo svih pravoslavnih crkvi.

Do raskola je došlo nakon što je Carigrad priznao nezavisnost Ukrajinske pravoslavne Crkve, te poništio ekskomunikaciju nad dvojicom ukrajisnkih svećenika koju je proglasila Moskva.

## Uskrs

Pitanje **datuma Uskrsa** je još jedan izvor neslaganja među kršćanima. Isus je prema Bibliji umro za vrijeme trajanja festivala Pashe. Prema Ivanovom evanđelju, umro je na 14. dan hebrejskog mjeseca Nisana, a prema ostalima na prvi dan Beskvasnog Kruha, koji se u drevnom Izraelu slavio na 15. Nisana. Međutim, u Isusovo vrijeme Pasha i Beskvasni Kruhovi su bili spojeni u osmodnevni festival pa je teško odrediti na koji dan se točno mislilio.

Uskrs je tako ostao usko povezan s blagdanom Pashe. Posljednja večera je iz teološke perspektive čak dala novo značenje Pashalnoj večeri: Isus je beskvasni kruh i vino zamjenio svojim tijelom i krvlju, a Pashalno žrtveno janje svojom žrtvom na križu.

U Maloj Aziji, ranokršćani su nastavili obilježavati Pashu kao dan Isusove smrti. Prema Bibliji, taj dan se obilježava na 14. Nisana, pa ih se naziva *kvatrodecimanistima*. Istovremeno, Rim je smatrao da se Uskrs treba obilježavati isključivo nedjeljom, danom gospodnjim. Isprva su se različiti običaji tolerirali, ali onda su počele uobičajene prijetnje ekskomunikacijom - radilo se o pitanju preciznosti datuma nasuprot simbolike.

Dodatni problem je što hebrejski kalendar nije savršeno usklađen sa solarnom godinom, pa bi se znalo dogoditi da se u istoj solarnoj godini Pasha slavi dvaput, ili da se slavi dosta prije proljetnog ekvinocija. Neki su počeli raditi svoje računske tablice, a drugi su inzistirali da se i dalje koristi tradicionalni kalendar. Nicejski koncil je 325. donio odluku da se Uskrs slavi neovisno od hebrejskog kalendara, i da se slavi u nedjelju, ali nije definirao koja će to točno nedjelja biti. Računanje datuma Uskrsa postala je posebna znanost zvana *computus* (the izračun).

U osnovi, Uskrs pada na **nedjelju nakon punog mjeseca koji pada na ili nakon proljetnog ekvinocija**. Problem je što se puni mjesec nije računao astronomski, nego kao 14. dan lunarnog mjeseca (koji se računaju ovisno koji lunisorlarni ciklus koristiš). Drugi problem je što proljetni ekvinocij također nije astronomski (koji može padati na 19, 20, ili 21.3.) nego je fiksno određen na 21. ožujka.

Neki su za računanje koristili 8-godišnji lunisolarni ciklus, neki period od 84 godine, ali do 8. stoljeća većina kršćanstva je usvojila Aleksandrijske tablice koje je složio papa Teofil 390. godine. Vrijeme zajedničkog slavljenja je trajalo do 1582. kada je katolička crkva preuzela gregorijanski kalendar, a pravoslavna ostala na julijanskom, pa je njihov 21. ožujka zapravo 3. travnja.

Katolici i protestanti tako slave između 22.3. i 25.4., unutar 7 dana nakon astronomskog punog mjeseca. Pravoslavci slave između 4.4. i 8.5., unutar 7 dana nakon "julijanskog" punog mjeseca (koji je par dana nakon astronomskog).

Zbog razjedinjenog slavljenja Uskrsa i općenito nezgodnog računanja, u 20. stoljeću bilo je više prijedloga fiksiranja datuma Uskrsa. Najpopularnija rješenja su bila druga nedjelja ili dan nakon druge subote u travnju (obje sheme uzimaju u obzir da je najvjerojatniji datum Isusovog uskrsnuća 9.4.30.), ali nijedno nije zaživjelo. Na Svjetskom savezu crkava 1997. u Siriji predloženo je da se astronomski puni mjesec i ekvinocij računaju prema jeruzalemskom meridijanu. Ali pravoslavne crkve bi po toj shemi bile iskusile veće promjene od katoličkih, pa su odbile.

## Božić

Običaj darivanja djece za Božić je pokrenuo Martin Luther kao alternativu tada vrlo popularnom darivanju za dan Sv. Nikole. U želji da zainteresira djecu za Krista umjesto slavljenja svetaca, predložio je da *Christkind* donosi poklone. Ali Nikola je i dalje ostao popularan lik u narodu, koji je vremenom postao Santa Claus.
