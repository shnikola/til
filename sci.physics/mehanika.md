# Mehanika

## Newtonovi zakoni

1. Ako sila ne djeluje na tijelo, ono ostaje u mirovanju ili se nastavlja kretati konstantnom brzinom. Ovo zovemo **inercija**.

2. Vektorski zbroj sila jednak je umnošku mase i vektora akceleracije.

3. Kada jedno tijelo djeluje silom na drugo, drugo djeluje istom silom suprotnog smjera na prvo.

**Masa** objekta je mjera njegove inercije.

## Gravitacija

Zbog gravitacije svi objekti s masom se privlače. Mi uglavnom primjećujemo samo privlačnost prema Zemlji jer je toliko velika i blizu. Smjer gravitacije zovemo "dolje".

Zemljino gravitacijsko ubrzanje u prosjeku iznosi `9.8 m/s²`. Nije jednako na svim dijelovima Zemlje, ovisi o nadmorskoj visini (manje što si dalje od centra planeta) i udaljenosti od ekvatora (manje je što si bliže ekvatoru zbog centrifugalne sile).

Ako predmet leži na stolu, na njega djeluju gravitacijska i **normalna sila**, pa se on ne kreće. Normalna sila sprječava da objekti prolaze jedan kroz drugi. Ona je kombinacija elektromagnetske sile (kemijske veze molekula materijala) i Paulijevog principa isključenja (kvantni mehanički efekt).

## Trenje

Suho trenje nastaje zbog zapinjanja površina na mikroskopskoj razini, ili čak kemijskog vezivanja. Teško ga je modelirati, ali imamo relativno dobre aproksimacije koje koriste sljedeća pravila:
- Trenje je proporcionalno normalnoj sili (najčešće težina): `Ft = μ*Fn`
- Svaki par materijala ima svoj koeficijent trenja `μ`.
- Trenje statičkih objekata je veće nego kod klizećih (`μs > μk`)

Trenje ne ovisi o veličini površine u kojoj se materijali dodiruju. Na trenje ne utječe ni brzina klizanja predmeta.

## Momentum

Momentum (kod nas: *količina gibanja*) je umnožak brzine i mase tijela. Prilikom sudara tijela, ukupna količina momentuma je u svakom trenutku ista: `m1*v1 + m2*v2 = m1*u1 + m2*u2`.

Ako se pri sudaru dva tijela spoje, to je **savršeno neelastični sudar**: `m1*v1 + m2*v2 = (m1+m2)*u`.

Impuls sile je umnožak sile i vremena tijekom kojeg se primjenjuje. Što je veći impuls, veća je promjena momentuma: `F*Δt = Δp`.

## Let

Avioni lete jer su krila oblikovana tako da odguruju zrak ispod sebe, što im zbog očuvanja momentuma (zj. 3. Newtonovom zakonu) daje potisak prema gore.

Teorija da "zrak putuje brže iznad krila zbog zakrivljenosti" nije u potpunosti točna, jer avioni s ravnim krilima mogu letjeti, samo malo manje optimalno.

