# Termodinamika

Termodinamika proučava statističke uzorke u **sustavima** (skupinama čestica). Sustavi imaju svojstva koje pojedine čestice nemaju poput temperature, tlaka, volumena, gustoće i entropije.

Termodinamika je, za razliku od drugih grana fizike, statistička. Što više čestica promatramo, to će zakoni termodinamike ocrtavati precizniju sliku.

## Temperatura

Temperatura je **prosječna kinetička energija** sustava čestica. Kinetička energija može biti u spinu, vibracijama i gibanju čestice.

Toplina je energija koja prelazi iz jednog sustava u drugi. Toplina nije nešto što sustav posjeduje, ona se odnosi samo na prijenos energije.

Kada sustavi različitih temperatura dođu u kontakt, razmijenit će toplinu dok ne postanu iste temperature.

## Entropija

Entropija je mjera uređenosti sustava. Što je sustav uniformniji, to je entropija viša. Što je sustav specifičniji, to je entropija niža.

Visoka entropija znači da je energija jednoliko raspršena. Energija se uvijek "širi" (prelazi iz mjesta gdje je ima u mjesto gdje je nema), pa se entropija uvijek povećava. Energiju možeš nakupiti lokalno, ali uvijek po cijenu raspršavanja negdje drugdje. Jednom kad sva energija bude jednoliko raspršena, više neće biti razlike u potencijalima koja izaziva rad. Nastupit će **toplinska smrt svemira**.

Razlog stalnog povećanja entropije je statistički fenomen. Postoji više stanja u kojima je energija uniformno raspoređenja nego u kojima je koncentrirana. Nakupljenost energije je statistički malo vjerojatna pojava. Ako imaš tople atome na jednoj strani i hladne atome na drugoj, tijekom njihovog micanja oni će se pomiješati i temperatura će se izjednačiti.

Naš planet je također termodinamički sustav u kojem bi entropija stalno rasla, ali je sunce snižava svojom toplinskom i svjetlosnom energijom.

Energija je u tom smislu korisna samo ako je u stanju niže entropije od okoline. Npr. automobilski motor radi samo jer je gorivo niske (koncentrirane) entropije što omogućuje da se energija oslobodi izgaranjem.

## Strelica vremena

Prostor nema smjer, već se uniformno širi u svakom smjeru. Zakoni fizike jednostavnih sustava su reverzibilni - ne postoje uzrok i posljedice, samo uzorci.

Ali sustavi s mnogo čestica imaju jasan smjer vremena - prošlost je različita od budućnosti jer entropija uvijek raste. Zato se protok vremena može definirati kroz povećanje entropije.

## Boltzmann Brain

Statistički, nasumično kretanje čestica u univerzumu može dovesti do stvaranja različite materije. Koliko god malo vjerojatno, moguće je da se čestice spoje u funkcionirajući ljudski mozak sa sjećanjima. Po nekim izračunima, broj  ljudskih mozgova je puno manji od broja tako nastalih Boltzmannovih mozgova u budućnosti, pa je statistički veća šansa da sam ja Boltzmannov mozak nego ljudsko biće.
