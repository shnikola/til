# Antika

## Aristander

Aristander iz Telmesa bio je najdraži proricatelj Aleksandra Velikog i nikad nije bio u krivu. Grci su smatrali da je posjedovao mistično znanje gledanja kroz vrijeme, ali vjerojatnije je bio besramni laskavac kojem se jako posrećilo.

Aleksandar ga je zaposlio još kao dječaka da sazna kako će proći osvajanje Tesalije. Aristander nije znao puno o Tesaliji, ali znao je tko ga plaća: "Bit će to velika pobjeda, veličanstvo, zapamćena u pjesmama kroz stoljeća koja dolaze."

Aleksandar se pobjednosno vrati i kaže: "Bio si potpuno u pravu, već su počeli pisati pjesme. Možda bih sad trebao napasti Grčku, što misliš?". Aristander i dalje nema pojma: "Uh, bit će to neupitni trijumf, gospodaru, sve će poći onako kako si planirao."

Aleksandar se vraća: "Vrlo impresivno, opet si bio u pravu! Možda bih se trebao sam sukobiti s cijelim Perzijskim carstvom, što misliš?". U ovom trenutku Aristander misli da mu je sreća istekla, ali ne želi se zamjeriti Aleksandru: "Ah, da, hm, siguran sam da će sve proći kako treba." I, nevjerojatno, sve prođe kako treba.

Aleksandar je odlučio, Aristander je jedini proricatelj kojem može vjerovati. Stisne mu ruku i kaže: "Imam Grčku, imam Perziju, ne znam što još postoji na svijetu, ali mogao bih marširati na istok i osvojiti što je god tamo. Što misliš?". Dosad je Aristander već uočio uzorak: "Naravno, veličanstvo, kako god odlučite, siguran sam da ćete izvojevati mnoge legendarne pobjede na čemu god je istočno od poznatog svijeta.." Par godina kasnije, na dvor stiže glasnik etniciteta za koji Aristander nije nikad čuo, obućen u odjeću od životnije za koju je mislio da je mitska. U pismu piše: "OPET U PRAVU! LP ALEKS". I tako ostaneš zapamćen kao jedan od najtočnijih proroka u povijesti.

Najbolja priča o Aristanderu je ona kada je Aleksander osvajao grad Tir. Opsada se odužila, pa je pitao Aristandra kada će konačno pobjediti. "Još ovaj mjesec", odgovorio je Aristander, zaboravivši da je danas zadnji dan mjeseca, a grad je poznat kao neosvojiv. Aleksandar se zabrinuo jer ne želi prekinuti svoj sretni niz istinitih proročanstava, pa donese hitnu odluku da se kalendar mjenja i da se dodaju dva dana na kraj tekućeg mjeseca, kako bi kupio malo vremena. Ali nakon toga osjeti grižnju savjesti, iste noći napadne grad i osvoji ga.
