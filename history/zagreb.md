# Zagreb

## Prizemljeno sunce

Skulptura Ivana Kožarića nekad se nalazila na pješačkom trokutu ispred HNK. Skulptura je prvi put postavljena 1971. godine. Bila je postavljena tajno bez dozvole nadležnih gradskih vlasti. Na skulpturu su počeli reagirati prolaznici, a među prvima je bio jedan anonimni mladić koji je zaustavio svog fiću, izašao i nogom udario Sunce.

## Najstarije u funkciji

Najstarija pekarnica: Nova ves, obitelj Trajković, od 1925. Po posebne perece, kruh i ostale pekarske proizvode, mušterije dolaze iz raznih dijelova grada. Tradicionalna receptura i posebna parna peć.

Najstariji javni wc: Britanac, 1908. Izgrađen iste godine kao i onaj na trgu popularno zvan Amruševac.

Sunčani sat: u dvorištu Muzeja grada Zagreba.

Ljekarna: K Crnom Orlu na Gradecu, otvorena 1355.

## Filmovi snimani u zagrebu

Armour of god: Dolac, Trnje, Gornji Grad, Most Slobode. Jackie Chan snimao film u Zagrebu, pri snimanju pukla grana i razbio glavu, komad lubanje mu se zabio u mozak.

Kapetan Amerika (1990): nedovršena zgrada NSK.

## Medvednica

Drvena zapuštena skakonica tik uz planinarsku stazu od Medvedgrada prema Grafičaru služila je zmajarima za polijetanje.

## Gornji Grad

Postoji kućni broj Opatovina 49 3/4

Sat na obrambenom zidu pokraj katedrale pokazuje 7 sati i 3 minute, vrijeme kad je 1880. snažan potres pogodio Zagreb.

U crkvi Sv. Dizme čuvaju se ostaci križa na kojem je Dizma bio razapet pokraj Isusa.

Samostan sv. Klare u Opatičkoj 20 ima lažne prozore naslikane na zidu. Pročelja su oslikana jer Klarise nisu smjele izlaziti iz samostana u kojem su živjele. Tamo se danas nalazi Muzej grada Zagreba.

Lusteri u zagrebačkoj katedrali su prethodno krasili kockarnicu Gold Coast u Las Vegasu. Hrvatski iseljenik Stefan Stankić, koji je radio u kockarnici, na prijedlog svoje majke pitao je vlasnika kockarnice kad je mijenjao lustere želi li darovati lustere zagrebačkoj katedrali. Vlasnik je odlučio darovati sva tri lustera te je zamolio da mu se nakon postavljanja lustera pošalju fotografije. Prvi je luster postavljen iznad glavnog oltara 7. prosinca 2001. u 17:45 prije večernje mise.

## Prapovijest

Zagrebačka mumija u etruščanskoj sobi Arheološkog muzeja.

U Frankopanskoj 10 je prilikom gradnje kina Helios početkom 20.st. pronađena kost kuka vunastog mamuta. Komorna pozornica kazališta Gavella nazvana je "Scena Mamut" u čast ovom zagrebačkom mamutu

## 20. stoljeće

Kavana Klub-kabaret otvoren je 1921. na polukatu u Ilici 11. Publika je rado dolazila u dvoranu u kojoj su sjedili za okruglim stolovima sa svjetiljkama uživajući u popularnim šlagerima i kupletima poput "Ah, te nožice" Vlahe Paljetka.

## Ulice

Hochmanova ulica (blizu fakulteta Arhitekture) nema nijedan kućni broj.

## Vještice

Bara Kramarić priznala je da je sredinom godine bila u društvu vještica. Barino suđenje 1699. bilo je prvo zapisano u kaptolskim arhivima. Osudili su je i vjerojatno spalili izvan gradskih zidina.

## Katastrofe

25.6.1674. izgorio je gotovo cijeli gornji grad zbog naslaga čađe koja se zapalila u kući gradskog suca Mije Pucaka.

9.11.1880. potres jačine 6.3 richtera.

31.10.1954. jedna od najvećih tramvajskih nesreća na svijetu. Na nizbrdici od Mirogoja prema Gupčevoj Zvijezdi tramvaju broj 13 otkazale su kočnice. Izletio je iz tračnica, prevčući se zabio u stabla kestena i iščupao ih te se konačno zaustavio. 19 ljudi je poginulo, 37 ih je teže ozljeđeno. Tramvajski promet na toj relaciji je ukinut do 1964., a danas do Mirogoja voze samo autobusi.

30.8.1974. ekspresni vlak Atena - Zagreb - Dortmund u prevelikoj brzini je ušao u glavni kolodvor te sa svih 9 vagona iskočio iz tračnica. Poginulo je 167 putnika, neki od njih od strujnog udara jer je vlak istrgao stupove električnih vodova. Velik broj žrtava nije mogao biti identificiran, pa su pokopani u zajedničku grobnicu na Mirogoju. Istraga je pokazala da su strojovođa i njegov pomoćnik prije nesreće radili 45 sati bez odmora.
