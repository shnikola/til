# 15. i 16.st: Renesansa

Europa 15. i 16. stoljeće, prelazak s religijskog objašnjenja svijeta na znanstveni. Centri renesansne umjestnosti su Italija i današnja Belgija. Osnovne karakteristike renesansnog slikarstva su **realističnost** (analizira se okolina, anatomija, trodimenzionalnost predmeta u prostoru), i **vraćanje antičkim uzorima** (otud i ime, "ponovno rođenje"). Kako antičko slikarsktvo nije sačuvano, slikari koriste motive antičkog kiparstva i arhitekture, te opise iz enciklopedije "Naturalis Historiae" Plinija Starijeg. Umjetnici iz cijele Europe putuju u Italiju u potrazi za antičkim spomenicima.

Zanimljivo je da je divljenje paganskoj antici koegzistiralo s većinski kršćanskom tematikom djela. Kako se čovjek stavlja na prvo mjesto, povećava se i popularnost portreta.

Sjeverna renesansa se fokusirala na realističnost i ekspresivnost, dok se talijanska fokusirala na reprodukcije ruševina i prikazivanje ljepote kroz ideale harmonije i proporcija. Stvaranje ljepote slikarima nije bilo nikada toliko bitno koliko u renesansnoj Italiji.

Do 16. stoljeća proširila se u cijelu Europu i Amerike, gdje se miješala s različitim kulturama i stvorila nove umjetničke smjerove.

## Tehnika

**Tempera**: pigmenti se otapaju u vodi i miješaju sa žumanjkom, zato je sve zlatno i svijetlih tonova. Specifično za kasni srednji vijek i ranu renesansu u Italiji.

**Uljane boje**: pigmenti se miješaju s uljem (najčešće lanenim) koje se zatim suši na zraku. Za razliku od tempere, uljane boje su poluprozirne, i na platnu stvaraju karakterističan sjaj i dubinu. Uljane boje su usavršeli Nizozemci poput Jan van Eycka u 15. stoljeću.

Na platno se prvo stavlja sloje bijele boje, a onda preko njega slojevi boje, kroz koje temeljni sloj svijetli i stvara osjećaj dubine. Uljane boje se također sporo suše, pa se može slikati smooth continuous volumes. S temperom bi se to trebalo postići koristeći puno mali poteza različitih boja, koji tek iz daljine izgledaju kontinuirano.

**Linerna perspektiva** je bila super moderna. Ideja je da se pravci koji su okomoti na ravninu slike (pod, strop), sijeku u jednoj ili par točaka. Tako se stvara iluzija trodimenzionalnosti.

## Italija

**Fra Angelico** jedan od vodećih slikara rane renesanse, Firenza, papinski slikar. Radovi mu sadrže elemente srednjovjekovnog i renesansnog.

Npr. *The Virgin of Humility*. Tradicionalno se hvalimo: ima se para, koristi se zlato i plava boja. Renesansno se hvalimo: vidi što sam talentiran, ova naborana tkanina je fantastično izvedena. Simbolizam se i dalje koristi (cvijeće simbolizira nevinost), ali uskoro će postati skriveniji. Likovi više nisu roboti, prikazuju im se osjećaji na licu.

**Sandro Botticelli** kraj 15. stoljeća u Firenci, radi za Medice i papu.

*Navještenje* kontrastira ravne linije stupova s mekoćom i naboranošću tkanina. Koristi se linearna perspektiva i klasična arhitektura. Kroz prozor viri pejzaž - to su Nizozemci smislili.

*Venera i Mars* je slika iz nečije spavaće sobe (Venera je budna, Mars spava - vodite ljubav a ne rat). Antička mitlogija je bila ludo popularna. Slikari nisu imali odakle kopirati antičko slikarstvo pa je ova kompozicija preuzeta s nekog sarkofaga. Slično je i *Rođenje Venere* koje prikazuje dolazak ljepote i ljubavi na svijet. Ljepota ima predug vrat i preniska ramena. Tip koji puše u nju predstavlja proljetni povjetarac s proljećem u rukama.

**Andrea Mategna** je bio Botticelijev suvremenik jako uživljen u stari Rim.

*Didona* je fantastična slika koja prikazuje kraljicu Kartage pred samoubojstvo. Cijela je naslikana u nijansama žuto smeđe boje - tzv. *grisaille* monokromatska slika. Ta tehnika je bila pomodna jer imitira antičke reljefe.

*Isus iskupitelj* je također sjajna, puna detalja poput oblaka osvijetljenih odozdo jer sviće zora, otklonjenog kamena s groba, golgote u daljini, rana na Isusovom tijelu. Izrazi lica su jako blesavi, skoro kao iz Adventure Timea. Slikari se još nisu naučili uvjerljivo prenijeti emocije.

U Mantovi, na sjeveru Italiju, nalazi se vojvodska palača sa sobom koju je Mategna oslikao. Najzanimljivija je stropna slika koja stvara iluziju krovnog prozora. Kroz njega se vidi nebo, likovi kako vire, lonac koji stoji na rubu i izgleda kao da će pasti, dijete drži jabuku koja bi mogla pasti.

**Leonardo Da Vinci**, kraj 15. stoljeća. Slikar, kipar, znanstvenik, inženjer, arhitekt, glazbenik. To znači biti renesansni čovjek. Radio u Firenzi, za Medice i u Milanu za Sforzu. Zanimanje za znanost mu je vidljivo u dosta crteža koje je ostavio. Preživjelo je samo 10-ak njegovih slika, dio kojih je oštećen ili nedovršen. *Posljednja večera* u samostanu u Milanu, danas u lošem stanju jer je koristio eksperimentalnu tehniku bojanja na gipsu, što nije baš izdržljiva metoda. Likovi su monumentalni, s dotad neviđenom životnosti i izrazima emocija. Isus je obznanio da će ga netko od njegovih učenika izdati. Dotad su prikazi večere bili dostojanstveni i tihi; ovo je teška drama. Mnogi su poslije radili kopije ove slike ili je koristili kao inspiraciju. *Annunciation* ima sjajna stabla iza anđela.

**Michelangelo Buonarotti**, rođen 1475. doživio skoro 100 godina. Radio u Firenci i Rimu čitavog života. Autor *Davida*, *Mojsija* i kupole bazilike Sv. Petra u Vatikanu. Prvi umjetnik kojeg su suvremenici proglasili genijem.

*Strop Sikstinske kapele* mu je najpoznatije slikarsko djelo. Radio ga je 5 godina. Centralni prostor prikazuje 9 prizora iz knjige postanka. Najpoznatije je scena stvaranja čovjeka, treunutak prije nego Bog prenosi dušu u Adamovo tijelo. Bog je prikazan po uzoru na grčke kipove poput Laokona i sinova. Općenito njegov stil slikanja pokušava imitirati skulpture. Postoje crteži i skice koje je radio za pripremu i izgledaju fantastično.

U istoj kapeli je 20 godina kasnije oslikao zid iza oltara s prizorima posljednjeg suda. Tu je Michelangelo već bio pesimističniji i prikazuje sve grešnike kako ih isus proklinje u pakao.

Michelangelo često koristi *contrapposto*, poziciju u kojem dijelovi tjela gledaju u različitim smjerovima, stvarajući dojam dinamike.

**Rafael** je nešto mlađi od Leonarda i Michelangela, i njihov utjecaj se vidi na njegovom radu. Iz Perugie došao u Firenzu kao dvadesetogodišnjak. Papa ga `1508` poziva u Rim, gdje postaje arhitekt bazilike svetog petra, i nadglednik antičkih spomenika po gradu. Umire rano s 37 godina, ali je bio iznimno produktivan i ostavio hrpu radova iza sebe.

*Madonna s djetetom*jposjeduje određenu smirenost, melankoliju i eleganciju koja se dodatno naglašava uravnotoženešću kompozicije, kako piramidalnim rasporedom likova, kako simetrijom (jedna glava nagnuta na jednu, druga na drugu stranu; jedna viša, pokraj druge viša pozadina).

*Disputa* je mural u papinskoj knjižnici Vatikanske palače. Prikazuje raspravu o svetosti euharistije, simetrične kompozicije i zlatnih diskova koji se smanjuju od Boga, preko Krista i Duha Svetog, sve do hostije. Linearna perspektiva također konvergira u oltaru s hostijom, kako bi se naglasila centralnost teme. Rafael je bio fantastičan crtač i skice za ovu fresku (uvijek su se radile detaljne studije prije slikanja) izgledaju genijalno.

**Tizian**, rođen 1490., za razliku od gornje trojice karijeru je ostvario u Veneciji. Iznimno uspješan kao portretist, radio je za neke od najmoćnijih ljudi svog vremena.

Pred kraj života počinje slikati potpuno različito od renesansnog mainstreama. Koristi grube, gotovo impresionističke poteze kista. Taj stil je utjecao na umjetnike poput Rubensa i Velazqueza, oslobađajući ih potrebe da skrivaju metodu slikanja od promatrača.

**El Greco**, rođen 1541. na Kreti, gdje učio grčkom koji je bliži srednjem vijeku nego renesansi. S 26 godina stiže u Veneciju gdje dolazi pod utjecaj Tiziana i Tintoretta; 2 godine kasnije odlazi u Rim, ali ne postiže reputaciju kojoj se nadao, pa seli u grad Toledo u Španjolskoj, gdje ostaje do kraja života.

Ima vrlo specifičan i moderan stil, s žarkim bojama i izduženim formama i vidljivim potezima kista. Izgleda kao neki moderan europski strip. Svako je platno prvo bojao crveno-smeđom bojom, kako bi slici dao toplinu (a ne bi izgledalo loše ako bi preko toga neke dijelove ostavio neobojane).

Otkriven je tek u 19. stoljeću i utjecao je na Picassa, Polocka i druge majstore 20. stoljeća. Danas ga se vidi kao prethodnika modernog slikarstva.

## Njemačka

**Dürer**, kraj 15. stoljeća. Putovao po Italiji, Nizozemskoj i Njemačkoj. Prvi sjevernoeuropski umjetnik koji se detaljno upoznao s talijanskom renesansom. Napravio je puno svojih portreta (ne samo kao slikara nego kao i gospodina s fensi odjećom), pa čak i aktova. Ljepotu nalazi u individualnosti, a ne u idealiziranju.

Najpoznatiji je po grafikama (drvorezima i limorezima). Prvi je umjetnik čije se grafike kupuju zbog umjetničke vrijednosti. Toliko je popularan da se ilegalno kopiraju, pa stavlja svoje inicijale da ih zaštiti. Grafike su mu stvarno fantastične (npr. *Sv. Jeronim*), nevjerojatni detalji.

# Rana Flamanska

Rana Flamanska se odnosi na područje današnje Nizozemske i Belgije, posebno gradove Brugge, Ghent, Brussel i Leven. Flamanci su također htjeli biti realistični, ali su umjesto linearne perspektive koristili detalje, poput refleksija na predmetima. Ali i dalje je tu skriven simbolizam (npr. Virgin of Chancellor Rolin, gdje su u pejzažu vinogradu jer je subjekt bio bogati veleposjednik).

**Jan van Eycke** sredina 15. stoljeća, gdje je bio dvorski slikar vojvoda od Burgundije, koji su vladali Nizozemskom kao jedna od najmoćnijih europskih obitelji.

*Arnolfini portret*, uključuje promatrača u sliku kroz refleksiju.

*The Crucifixion and The Last Judgment* je minijaturni diptih s mnoštvom detalja (planine u pozadini, netko dodaje Isusu spužvu natopljenu kvasinom, konji se boje gužve, refleksije na štitovima). Marija i Isusovi pratitelji su ispod raspela, u boli. Flamancima je bitniji intenzitet emocija nego ljepota. Poruke su slične kao i kršćanskoj srednjovjekovnoj umjestnosti, ali u modernoj, realističnoj formi. S druge strane, razne muke koje čekaju grešnike.

**Rogier van der Weyden** sredina 15. stoljeća, Belgija. Najpoznatija slika *Skidanje Krista s križa*, hiperrealistični prikaz likova, skoro poput skulptura. Isus s jednodnevnom bradicom, čak mu se i stidne dlake naziru, krv mijenja smijer kako ga skidaju. Tkanine su opet beskonačno naborane. Točke dodira: Kristov nožni prst i bijela marama, kristova ruka i crna marama: tako povezuje scenu.

**Hieronymus Bosch** kraj 15. stoljeća, Nizozemska. Teško ga je svrstati u renesansu ili bilo gdje, jer ima vrlo jedinstven, outsider stil, koji imao dosta utjecaja na nadrealizam. Zanimljivo da nije bio marginalac, bogato se oženio i djela su mu bila dovoljno popularna da ih je krajem 16. stoljeća kralj Španjolske većinu otkupio (zato danas vise u Pradu). Najpoznatiji je po triptisima kao što je *Vrt zemaljske naslade* (triptisi se inače može zatvoriti, ovaj prikazuje zemaljsku sferu kad je zatvoren). Bio je opsjednut životima svetaca i grešnim ljudskim rodom koji završi u paklenim mukama. Najviše je mrzio muziku jer uvijek likovi koji plešu i sviraju nastradaju, pa im guraju frule u guzice.

Što je Firenza bila za Italiju, to je Antwerp je bio za sjever Europe. U 16. stoljeću postao je najveći trgovinski i umjetnički centar. Umjetnost postaje roba koja se prodaje. Slikari su dolazili iz cijele Europe, a s povećanjem konkurencije stvaraju se radionice kako bi se povećala produkcija. Stvaraju se novi tipovi slika da privuku pozornost klijenata.

**Patinir**, početak 16. stoljeća, Antwerp. Patinir je izumio slikanje pejzaža koji su glavna tema, a ne samo pozadina. tj. Prvi se specijalizirao za pejzaže. Slika misteriozne pejzaže (npr. *Pejzaž sa sv. Jeronimom*) koji imaju priču, ali naglasak je na pejzaže. Stijene kakve su na jugu belgije, gdje je rođen. Visoki horizont (da se vidi više pejzaža) duboke zelene i plave boje.

**Pieter Bruegel Stariji**, sredina 16. stoljeća, Antwerp. Najznačajniji slikar flamanske renesanse. Slika pejzaže u stilu Patinira, s temama iz popularne kulture i folklora. Scene svakodnevnog života na selu u različitim mjesecima su se dotad radile kao male ilustracije, ali Bruegel ih po prvi put stavlja na velika platna sa skupim uljanim bojama. Sjajan ciklus *Mjeseci* posjeti u bečkom Kunsthistorisches muzeju. Također radi i masivne biblijske scene po uzoru na Boscha. Bio je i odličan grafičar, i neke njegovi limorezi su se prodavali kao Boschevi.
