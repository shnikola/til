# Film

## Psihologija

**Persistence of vision:** ako ti se slika prikaže pred očima, mozak će je zadržati petinu sekunde. Ako unutar tog vremena dođe iduća slika, mozak neće percipirati prazni prostor između dvije slike.

**Phi phenomenon:** niz slika koje se izmjenjuju mozak doživljava kao pokret.

**Kuleshov effect:** prikaže se slika glumca s neutralnim izrazom, pa slika mrtvog djeteta ili tanjura juhe ili lijepe žene - gledatelji će reći da je lik bio tužan ili gladan ili pohotan, iako je svaki put prikazan isti izraz.

## Tehnika

Kretanje kamere (ako je objektiv naprijed): **dolly** naprijed-nazad, **truck** lijevo-desno, **boom** gore-dole
Rotacija kamere: **pan** lijevo-desno, **tilt** gore-dole.

## Povijest

Prvi fotoaparat je *camera obscura*, tamna komora s malom rupom na jednom zidu - svjetlost koja prolazi kroz rupu ocrtava na suprotnom zidu, stvarajući naopaku sliku. Zbog sitne veličine rupe, slika je jednako oštra od `2mm` nadalje. Prvi zapisi o cameri obscuri potječu iz Kine `-4.st`, detaljno ju je proučavao arapski fizičar Ibn al-Haytham, a Leonardo da Vinci ju je koristio za crtanje krokija portreta.

Nicephore Niepce `1826.` stvara prvu ustaljenu fotografiju: *Pogled kroz prozor na Le Gras*, za koji je trebalo 8 sati ekspozicije. Jacques Louis Daguerre otkriva da posrebrena ploča tretirana živinim parama postaje fotoosjetljiva. Dagerotipi se ne mogu umnažati - svaka slika je jedinstveni primjerak. Fox Talbot u isto vrijeme razvija kalotipiju gdje pomoću negativa može stvarati kopije - ista metoda se koristi i dan danas.

Kodak `1888.` na tržište stavlja prvi ručni aparat. To je drvena kutija napunjena filmom. Kad se film potroši, cijela kutija se odnose u radnju na razvijanje. Fotografije po prvi put postaje dostupna amaterima.

Oskar Barnack `1925.` izbacuje *Leicu I*. Aparati dotad koriste veliki format filma, Barnack ga smanjuje na `24x36mm` (a s tim i kvalitetu). Aparati postaju kompaktni i dostupni novinarima - žurnalizam.


Leland Stanford, guverner Kalifornije, 1872. se kladio da konj u punom galopu u nekom trenutku ne dira tlo. Zato je zaposlio fotografa **Eadwearda Muybridgea** koji je postavio 12 fotoaparata sa žičanim okidačem na putu i tako napravio 12 fotogragija konja u pokretu. To je pokrenulo ciklus studija pokreta raznih životinja. (Usput, konj zaista u jednom trenutku ne dira tlo).

**Etienne-Jules Marey** je za snimanje pokreta ptica izumio **kronofotografsku pušku** (koja izgleda genijalno) i umjesto listova fotogragskog papira počeo koristiti role, kako bi mogao slikati i do 12 fotografija u sekundi.

Hollywood je nastao u Los Angelesu jer su nezavisni filmaši htjeli pobjeći od monopola Edisonovog Studija. U slučaju da se zakonske bitke zakompliciraju, LA je bio dovoljno blizu Meksika da mogu pobjeći iz zemlje.

## B-filmovi

B-filmovi su nastali kao druga polovica "double feature" projekcija u američkim kinima, ali su vrlo brzo postali nešto fundamentalno drugačije od mainstream filmova. Zbog svog niskog budžeta i činjenice da su nastali na granicama studijskog sustava, bili su izloženi puno manjem nadzoru,
te su postali utočište za transgresivne ideje. Pomicali su granice nasilja i seksa kojima se veliki studijski filmovi ne bi usudili približiti, ali su pomicali i granice onoga što film može reći. Najbolji od njih, poput "Body Snatchers" i "Dawn of the Dead" koristi li su jeftina uzbuđenja da privuku publiku, istovremeno komentirajući društvo kojem je publika pripadala.

B-filmovi su različiti od onog što danas zovemo nezavisnim filmom. Oboje su snimani s niskim budžetom, izvan velikih studija, ali B-filmovi nisu bili usmjereni na arthouse publiku. Snimani su za prosječnog gledatelja. Njihovi autori su iskreno voljeli visokobudžetne filmove, i sami su htjeli snimati visokobudžetne filmove. Ali većina ih nisu bili iskusni filmaši, pa nisu znali što nije dopušteno. Kršili su holivudske tabue i time mijenjali što je mainstream smatrao prihvatljivim.

Zahvaljujući B-filmovima, Hays code se počeo gasiti. Seks i nasilje koje je bilo šokantno publici 50-ih je postalo općeprihvaćeno. Teme koje su smatrane previše političkim ili osjetljivim (npr. holokaust, pitanje nuklearnog naoružanja) su postale prihvatljive.

## Građanin Kane

William Randolph Hearst je bio uvjeren da se film radi o njemu, pa je povukao veze da se oteža njegova projekcija. Iako su kritike bile dobre, nije polučio komercijalni uspjeh dok nije ponovno prikazivan 1950.

Tehničke novotarije: korištenje deep focus leća tako da je sve u sceni fokusirano.

Korištenje perspektive da te iznenade, Wells hoda prema prozoru koj izgleda normalne veličine, da bi se pokazalo kako je zapravo ogroman, a Wells sitan u odnosu na njega.

Pomična kamera koja ide od prozora unazad zaustavivši se iza stola. Stol je bio prepolovljen na pola i pomičan, pa se otvorio da bi kamera mogla proći.

Prvi prikaz stropa. Dotad se nisu prikazivali jer bi tu bila svjetla i mikrofoni. U ovom slučaju strop je samo osvijetljeni papir, a mikrofoni su i dalje gore.

Iskopavali su pod za snimke iz donjeg rakursa da bi prikazali likove "većim od života".
