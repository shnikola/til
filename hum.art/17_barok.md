# 17. st: Barok

Izbor 1600. godine kao granice perioda je većinom arbitraran. Promjene koje je donijelo 17. stoljeće nisu bile fundamentalne poput renesanse, već su dio prirodnog procesa u kojem generacija odluči da je dovoljno različita od prošlosti, pa umjetnici i mecene počnu tražiti novi umjetnički izričaj. Što je veći doživljaj različitosti, to je veća promjena u umjetnosti. Želja za promjenom i definiranjem modernog je jedno od karakteristika umjetnosi 17. stoljeća.

Razvoj znanosti i racionalističke misli započet u renesansi sada je bio u punom mahu. To je dovelo do krize i preispitivanja vjere i autoriteta, na što je umjetnost odgovorila snažnim, emotivnim prizorima koji pokušavaju ukloniti sumnju. Katolička crkva kao odgovor Protestanstkoj reformi ulaže hrpu novaca u slikarsku propagandu, djela koja će poslati poruku na najsnažniji mogući način. Umjetnost koja tako nastaje ima iznimnu vizualnu moć i intenzitet.

Izraz "Barok" je nespretan jer se istovremeno koristi za cijeli period 17. i početka 18. stoljeća, ali i za specifičnu vrstu umjetnosti nastalu u ovom periodu koju karakterizira estetsko pretjerivanje i dramatičnost. U stvarnosti, barok kakav zamišljamo je tek jedan od mnogih pravaca nastalih kao odjek različitih religija, klasa i sredina ovoga vremena.

## Caravaggio (1571-1610)

Učio u Milanu, radio u Rimu. Bio je baraba i mnogo puta bio uhićen zbog tučnjave na ulici. Kada je 1606. ubio protivnika u raspravi oko tenisa, morao je pobjeći iz Rima u Maltu i Siciliju, gdje je i umro par godina kasnije. Bio je prvi umjetnik s boemskim stilom života, što će postati popularno tek u 19.st. s romantizmom.

Crkva je bila glavni naručitelj njegovih djela, tražeći da privlače pažnju i budu uvjerljiva. Zato su figure u prvom planu, i izgledaju kao obični ljudi a ne likovi iz drugog vremena. Šake i stopala su im prljave, ruke i lice potamnile od sunca dok ostatak tijela nije. Ovakvo dopuštanje promatraču da se identificira s pričom na slici je bilo dotad neviđeno. Dok je renesansi cilj bio prikazati likove iz nekog drugog vremena, nekog višeg i bolje mjesta, u 17 stoljeću cilj je bio "impact".

Likove koje slika su zapravo pod utjecajem herojskih figura Michelangela, samo premazani prljavštinom svakodnevnice. Koristi snažan kontrast svijetlih i tamnih površina kako bi se likovi isticali iz pozadine (`chiaroscuro`). Svijetlo je jako umjetno i čini se kao da je scena osvijetljena reflektorima. Njegov realizam je zapravo pomno planiran. Ovaj stil slikanja je postao simbol novog vremena i uskoro je postao vrlo utjecajan u cijeloj Europi.

Mnoge slike su mu odbijane jer je svece i bogorodicu slikao da izgledaju presvakodnevno, preobično.

Kombinacija sirove izravnosti i suptilne ljepote.

*David s Golijatovom glavom*, odsječena glava je Carravagiov portret, a David njegov mladi asistent i možebitni ljubavnik (s mačem među nogama, da ne bi bilo greške).
