# Proizvod

## Ispitivanje tržišta

Prvo prodaj proizvod, onda ga napravi. Najveća pogreška u pokretanju vlastitog biznisa je trošenje godina na stvaranju proizvoda za koji nisi uopće provjerio ima li zainteresiranih kupaca.

U razgovoru s potencijalnim klijentom umjesto da govoriš o svom proizvodu, postavljaj otvorena pitanja kako bi saznao kako oni doživljavaju problem i način na koji ga tvoj proizvod rješava.

Interes za proizvodom ne znači i potražnju. Osim interesa, klijent mora imati i potrebu za tvojim prozvodom, budžet, i autoritet da odobri kupnju. Ne brkaj entuzijazam koji ćeš sigurno susresti i stvarnu potražnju za svojim proizvodom.

Umjesto da u focus grupama pitaš ljude što žele, moraš im ponuditi nešto. Ljudi ne znaju što zapravo žele. Npr. ako pitaš ljude kakvu kavu žele, svi će reći "dark rich roast", iako ih zapravo 20% voli dark rich roast. Većina preferira slabu mlijekastu kavu, ali naravno da to nitko neće reći.

Odustani od univerzalnog rješenja i prihvati raznovrsnost potreba i ukusa svojih mušterija.

## Planiranje

Budućnost se ne može planirati. Planove radije zovi "nagađanja" (*guesses*), jer će te to podsjetiti da ništa nije uklesano u kamen.

## In a Big Craze, Be the Arms Dealer

Kad god se pojavi fenomen na tržištu s niskim pragom ulaska i velikim brojem sudionika, najbolja strategija je zarađivati na njima. Kad je zlatna groznica, prodaji lopate. Umjesto restorana, napravi kompaniju koja snabdjeva restorane. Umjesto vina, prodaji bačve.

## Financijska stabilnost

Na početku postojanja, bitna je samo količina na računu. Ona plaća zaposlenike, servere i režije. Količinu na računu podijeliš s prosječnom mjesečnom potrošnjom da dobiješ koliko ti je mjeseci ostalo dok ne ostaneš bez novaca. Mjesečni troškovi (umanjeni za mjesečne prihode) nazivaju se **Monthly Burn Rate**.

Kada počneš primati redovne prihode (revenue), oni postaju najbitnija metrika. **Annualized Run Rate** ekstrapolira godišnju zaradu pomoću nekog perioda (npr. zaradio si $5 u Q1, znači da ti je ARR `4 x $5 = $20`).
**Annually Recurring Revenue** uzima u obzir pretplatnike čiji se prihodi ponavljaju svake godine.

Ako imaš SaaS proizvod, za mjerenje financijske stabilnosti možeš koristiti dva parametra:
* **Godišnji rast prihoda:** za koliko je posto veći od prošle godine
* **Operativna marža:** postotak zarade koji ti ostane kad platiš operativne troškove

Zbroj ova dva broja bi trebao biti barem `40%`. Znači:
* Ako prihod raste 20% svake godine, treba ti ostati bar 20% od zarade.
* Ako prihod ne raste, treba ti ostati 40% zarade.
* Ako prihod raste 100% godišnje, možeš dopustiti da gubiš novce do 60% svojih prihoda.

## Marketing

Ako tvoj proizvod ima više od dva konkurenta, **SEO** ti je najbitniji. I prije nego što je proizvod gotov, stavljaj što više sadržaja na stranicu (blogaj o domeni u kojoj si, o korisnicima) kako bi se što više linkova raspršilo uokolo. Kombiniraj sadržaj koji će privući pažnju i koji će prodavati proizvod. Prati analitiku koji postovi dobijaju najviše pažnje, i zadrži se na tim temama. Koristi probleme i jezik koji tvoje mušterije koriste kad ti šalju emailove, jer vjerojatno tako i pretražuju.

Za **Email kampanje** koristi Campaign Monitor ili MailChimp. Kada se netko subscribea, pošalji mu confirmation mail. Tako spriječavaš da netko prijavi tuđi email. Nemoj kupovati email liste ni od koga, samo će ti IP adresa biti blokirana. `https://htmlemail.io/` nudi responsive email template da se ne gnjaviš s html-om.

## Kupac ima prioritet

Jedan tata (jer uvijek su tate u tim pričama) je radio kao prodavač osiguranja u velikoj poslovnom centru. Ispred zgrade bilo je veliko parkiralište za 500 automobila koje bi se rijetko popunilo, ali tata je uvijek parkirao što dalje od ulaza što je moguće, čak i po liši, mrazu i snijegu. Činio je to da bi kupci koji dolaze imali mjesto bliže ulazu, jer oni to zaslužuju. Ja mislim da je čovjek samo htio imati 10 minuta šetnje sam sa sobom prije nego se vrati kući.

## Podmićivanje slatkišima

Ako šalješ fizički proizvod, pošalji mali poklon sa svakim paketom (npr. lokalni slatkiš, ili kokice za mikrovalnu ako će korisnik ostati cijelu noć budan s tvojim proizvodom). Tebe neće puno koštati, a mušterija će biti ugodno iznenađena, i spomenuti te drugima. Skoro pa besplatna reklama.

## Linkovi

* https://stripe.com/blog/atlas-guide
* https://training.kalzumeus.com/newsletters/archive/selling_software_business
* http://www.nickkolenda.com/psychological-pricing-strategies
* https://www.sideprojectchecklist.com/marketing-checklist/

