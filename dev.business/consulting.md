# Consulting

Zaposlenje u velikoj kompaniji ti daje iluziju stabilnosti.
Rad kao freelancer ti daje iluziju slobode.

Kada si u kompaniji, imaš šefa. Kada si freelancer, svaki klijent ti je šef. Prednost freelancinga je da biraš s kojim šefom ćeš raditi, a s kojim nećeš.

## Cijena

Cijena je signal kvalitete. Ako nudiš uslugu jeftino ili besplatno, šalješ loš signal najboljim mušterijama.

Kada te klijent pita koliko nešto košta, najgore što možeš reći je "Umm..." - tu si već izgubio pola iznosa. Ako znaš iznos, reci ga samouvjereno. Ako ne znaš iznos, reci: "Ne znam, ali saznat ću i javit ću vam što prije."

Ne boj se naplatiti visoku cijenu za svoju uslugu. Developeri vole besplatne stvari (open source i sl.), ali kompanije nemaju ništa protiv plaćanja. To im daje osjećaj sigurnosti da ti kao suradnik nećeš nestati u pola posla. Puno radije će redovno plaćati visoku cijenu establiranoj agenciji, nego snositi rizik traženja novog suradnika.

Dobri klijenti dolaze u paketu, loši također. Ako besplatnim ili preniskim ponudama privučeš pažnju patoloških klijenata, preporuke će samo dovesti još takvih. Ako radiš s klijentima koji će rado platiti višu cijenu za kvalitetnu uslugu, preporučit će te svojim suradnicima i klijentima, koji te također mogu priuštiti.

Ako ti umjesto plaćanja ponude "exposure", pitaj ih za konkretan marketinški plan i traži ugovornu obvezu. Promocija u mailing listi od 100k čitatelja je bolje nego ništa.

Ako ti umjesto plaćanja ponude "da možeš to iskoristiti za portfolio", odbij. Portfolio možeš napraviti bez ičijeg dopuštenja, a ne zahtjeva ispunjavanje nečijih poslovnih zahtjeva.

Koliko naplatiti za razgovor uz kavu? Neobavezni razgovor ne naplaćuješ jer to nije tvoj proizvod, njega vodiš da dokažeš svoju kompetenciju. Ako razgovor prođe dobro i netko se čini kao kvalitetan klijent, pitaj ih: "Želite li ponudu?"

Ako te pitaju da održiš predavanje u njihovoj kompaniji, reci im: "Rado ću vam poslati ponudu za training engagement".

Ne postavljaj se kao netko tko će obaviti posao koji se od njega traži, već kao netko tko će donijeti vrijednost u njihovu kompaniju.

Nauči se na to da kažeš "ne" klijentima koji ti ne odgovaraju, ali i da čuješ "ne" od klijenata koji te ne mogu priuštiti. Oboje je dio posla.

## Procjenjivanje

Nakon što precizno procijeniš vrijeme i cijenu, pomnoži taj iznos 3x.

## Komunikacija s klijentom

Ako si u prilici, bar se jednom nađi s klijentom u živo - to dosta pomaže u izgradnji odnosa.

Prvi dojam je najvažniji i odredit će nastavak odnosa. Ako ih baciš na dupe s prvi emailovima i sastancima, ostatak suradnje će biti puno lakši. Npr. na prvom formalnom sastanku (prije nego se ugovor potpiše) dođi s već napisanom dokumentacijom. Napravi je prema dosadašnjoj specifikaciji, makar će imati puno upitnika.

Redovna komunikacija je jako bitna. Šalji redovne progress reporte sa screenshotovima ili kratkim screencastima.

Piši emailove kraći od 200 riječi. Nitko nema vremena to čitati.

## Obavljanje posla

Imaj na umu zbog koje stručnosti te klijent uzeo, nemoj da te druge stvari distraktiraju.

Ako si premalo naplatio projekt, stisni zube i dovrši ga. Ako to nije moguće, budi iskren s klijentom i daj im izlazni plan. Što god se desi, nemoj samo nestati!

Oko 50% freelancera nestane prije nego dovrše posao. Pouzdanost je jako rijetka vrlina u ovom poslu.

## Literatura

* https://andyadams.org/everything-i-know-about-freelancing
