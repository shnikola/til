# Maturity

Važan korak prema programerskoj zrelosti je shvatiti da se neki poslovni problemi ne riješavaju programiranjem. Programiranje je samo jedan od alata, često efikasno samo za banalne zadatke.

Općenitije: nije dovoljno znati kako nešto napraviti, treba znati *zašto* i *kada* to napraviti.

## Rad na kodu

Svaki kod je grozan osim onog kojeg si sam upravo napisao. Nauči stisnuti zube i pretrpjeti početni osjećaj odbojnosti prema nepoznatom kodu.

Pokušaj se upuštati u zadatke koji su na rubu tvojih sposobnosti. Udobnost poznatog je ugodna, ali osjećaj nelagode znači da napreduješ.

Ne deployaj ako nećeš biti za računalom idućih sat vremena (npr. na kraju radnog dana ili nedajbože petkom).

Dosadna i provjerena tehnologija je dosadna jer funkcionira. Omogućuje ti da budeš produktivan i rješavaš stvarne probleme. Nove neisprobane tehnologije se čine privlačnijima samo jer ih još nisi upoznao i zamrzio.

Koristi najjednostavniju arhitekturu dok god to situacija dopušta. Ne treba ti kubernetes samo jer to google koristi.

Neki programeri su univerzalisti (znaju svega pomalo), neki su specijalizanti (znaju mnogo o uskoj temi). Koja god vrsta bio, sjeti se uzeti u obzir širu sliku onoga što radiš.

Većina koda kojeg napišeš će jedan dan biti obrisana. Budi sretan zbog toga.

## Vođenje projekta

Svaki će projekt, koliko god savršen bio, imati slabih točaka (corner cutting, technical debt). Umjesto da kukaš i proklinješ druge jednom kad dođu na naplatu, osvijesti ih čim se pojave, prihvati i dokumentiraj za vrijeme kada ćeš ih moći popraviti.

Ne tuži se ni na što ako nemaš prijedlog riješenja.

Ne odgađaj *donošenje odluka*. Jednom kad se nakupe, morat ćeš ih donijeti na brzinu (ili još gore, izignorirati). Umjesto "Hajdemo razmisliti o tome." reci "Hajdemo odlučiti." Ne čekaj savršeno rješenje - odluči i idi dalje.

Vježbaj davati *procjene vremena*: da, nitko to ne voli raditi, nitko nije dobar u tome, ali to je bitna informacija za planiranje projekta.

Svaki će projekt imati napornih dijelova: budi prvi koji će to preuzeti na sebe, a ostavi svojim kolegama zabavne stvari.

Preuzmi *odgovornost*. Odgovornost znači obvezati se da će se nešto napraviti ispravno, makar nemaš apsolutnu kontrolu nad time. Ako nešto pođe po krivu, ne smišljaj isprike nego ponudi opcije.

Budi skroman. Pohvale proslijedi timu, kritike preuzmi na sebe.

## Rad s timom

Prije svega, neka ljudima bude ugodno raditi s tobom. Budi otvoren za raspravu i preispitivanje vlastitih ideja. Zajednička rasprava uvijek dovodi do boljih odluka.

Njeguj kulturu postavljanja pitanja. Od nikoga se ne očekuje da sve zna.

Ako ne znaš odgovor na netko pitanje, reci: "Ne znam, ali saznat ću i javiti vam do tad-i-tad." Ne troši sugovornikovo vrijeme na isprike ili nesigurne informacije samo da ne bi priznao da nešto ne znaš.

Budi obziran s tuđim vremenom. Ako trebaš nekoga, uvijek prvo provjeri da ih ne prekidaš. "Is this a good time to talk about...?"

Ne shvaćaj kritiku svog koda osobno. Vrijedi i obrnuto: komentiraj tuđi kod, ne osobu.

Ako netko predloži pristup za koji misliš da je kriv, reci: "Nisam siguran da je to pravi pristup zbog X, Y i Z. Ali bio sam već u krivu, pa sam možda i sad. Koliko misliš da će ti vremena trebati da proučiš taj pristup?"

Prošetaj svaki dan, sam ili u društvu.

## Literatura

* https://www.briangilham.com/2016/09/26/be-kind.html
* https://www.oreilly.com/ideas/the-traits-of-a-proficient-programmer
* http://www.kitchensoap.com/2012/10/25/on-being-a-senior-engineer
* https://queue.acm.org/detail.cfm?id=3308563
* https://monicalent.com/blog/2019/06/03/absolute-truths-unlearned-as-junior-developer/
