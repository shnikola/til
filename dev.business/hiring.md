# Hiring

## Kada zapošljavati

Veličina tvrtke nema veze s njenim uspjehom. Za neke poslove je potrebno 100 ljudi, a za neke jedan čovjek s laptopom. Rasti postepeno i vidi koja veličina najbolje odgovara tvojoj niši. Preuranjeno zapošljavanje je razlog propasti mnogih kompanija.

Ostani mali dok god možeš.

## Otvaranje novih pozicija

Idealno, zapošljavaj za pozicije u kojima si se i sam okušao. Tako ćeš znati koje zadatke uključuje, kakve sposobnosti zahtjeva i kako izgleda dobro obavljen posao. Također ćeš moći procjeniti da li zahtjeva puno radno vrijeme, pola dana, ili je možda najbolje outsourcati cijeli posao (npr. računovodstvo).

## Pitanja za kandidata

U prvom krugu intervjua, kandidati bi trebali intervjuirati kompaniju: kakvi su projekti, kakav je development proces, s kojim tehnologijama se radi. Ako se kandidat pokaže zainteresiranim i pripremljenim (npr. postavlja pitanja), ide u drugi krug.

U drugom krugu dobije nekoliko zadataka od kojih odabere jedan koji će riješiti na miru, kod kuće. Zadaci nisu apstraktni problemi ili zagonetke, nego vezani uz sustav koji se implementira. Rješenje bi trebalo biti oko 100 linija koda i zahtjevati oko 2 sata rada. Kandidat može uzeti vremena koliko hoće (treba uzeti u obzir da većina nemaju puno slobodnog vremena nakon radnog dana).

Kad je završio, kandidat predstavi rješenje pred timom. Razgovara se o tome zašto je odabrao baš taj zadatak i kako je pristupio problemu. Obrati pozornost na koliko dobro može objasniti svoje odluke i koliko je spreman prihvatiti tuđe mišljenje. Također, pokušaj vidjeti koliko se uopće voli baviti ovim poslom.

Ako je sve prošlo dobro, u trećem krugu razgovara s menadžerima iz ostatka kompanije. Provjerava se koliko dobro kandidat komunicira, kakav dojam ostavlja na ne-developere, i pokazuje zanimanje za kompaniju i ulogu.

## Pitanja za poslodavca

Prvo, želiš saznati kako izgleda cijelokupni proces i postoje li dijelovi koje smetaju tvog sugovornika: `Can you walk me through your development process, from a ticket or task to code on production?`. Da bi saznao kakva je kvaliteta koda, pitaj: `What is the process for finding, prioritizing, and fixing bugs?`

Sljedeće što želiš saznati je kakva je komunikacija, dijeljenje feedbacka i količini sastanka: `How are updates generally shared across the company?`. Provjeri i kakva je kultura mentoriranja, i kako će ti prvi tjedni izgledati, npr: `Do senior engineers pair with junior engineers in the ramp-up process?`

Svakako želiš provjeriti kakav je work/life balance, ali ne želiš zvučati kao zabušant. Dobro pitanje je: `How responsive are people to emails/Slack over the weekends and after 6pm?`

Negativne strane kompanije ćeš teško izvući, ali svakako je dobro saznati kako se odnosi prema pogreškama: `Can you give me an example of a mistake you've made here, and how it was handled?` Ako je sugovornik iskren, znači da postoji sigurno okruženje u kojem ljudi rade pogreške bez straha od posljedica. Pitaj i za turnover: `What is the most common reason engineers have left this company?` Dobri odgovori su "nitko nije otišao u zadnjih X mjeseci" ili  "zadnjih 5 ljudi je otišlo osnovati vlastiti startup".

## Plaća

Developeri su deficitni na tržištu rada, pa su u povlaštenom položaju pri pregovorima oko plaće. Pronaći developera je skup i dugotrajan proces, pa ako si uspio doći do faze u kojem dogovarate uvjete, budi siguran da neće odustati od tebe samo zato što tražiš veći iznos od onog kojeg nude.

Generalna strategija je ne biti prvi koji će reći iznos (`The salary you offer tells me a lot about this company and it’s important for me to have that information so I can compare you with my other offers. I'm happy to give you some time.`) i ne pristati na prvi iznos koji ponude (`That’s a great place to start.`). Ako kažu da se kod njih plaće ne pregovaraju, pokušaj dogovoriti neke druge prednosti, npr. dionice ili veći broj slobodnih dana.

U konačnici, većina developera ima pristojnu plaću kako god okreneš, i mnogo bitnije je pronaći mjesto u kojem će tvoj rad imati značenja i u kojem ćeš se moći razvijati.

## Povišice

Rijetke su firme u kojima će se netko brinuti jesi li dovoljno plaćen. Najčešće to moraš učiniti sam za sebe.

Timing je bitan. Puno lakše je dogovoriti se prilikom zaposlenja ili promjene pozicije.

Nemoj tražiti povišicu zbog privatnih situacija, ili zato što netko ima veću plaću od tebe (ili barem nemoj to predstaviti kao argument). Umjesto toga, predstavi vrijednost koji su do sada donio u firmu.

## Mudrost novog zaposlenika

Kada zaposliš novu osobu, zadaj im da dokumentiraju sve što susretnu da im je neobično, komplicirano ili ne radi kako treba. Uvijek će pronaći nešto što se može popraviti, a na što se ostatak firme navikao jer je "oduvijek tako".

Junior developeri će primjetiti iste stvari kao i skupi konzultanti, samo se od njih očekuje da se prilagode.

# Literatura

* https://www.artofwork.co/job-interviewing
* https://medium.freecodecamp.com/ten-rules-for-negotiating-a-job-offer-ee17cccbdab6
* http://www.kalzumeus.com/2012/01/23/salary-negotiation/

