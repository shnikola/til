# Gnosticizam

Gnosticizam je moderni naziv za skupinu religija nastala iz Judeo-kršćanskog okruženja u 1. i 2. stoljeću. Gnostici smatraju da spasenje ne dolazi iz Isusovog uskrsnuća, nego stjecanjem tajnog znanja (otud im i ime). Njihova ključna vjerovanja su:

1. Materija je zla, a nematerijalna, duhovna sfera je dobra.
2. Postoji nespoznatljivi Bog, koji je stvorio mnoga niža duhovna bića (*Eone*).
3. Stvoritelj materijalnog svijeta nije Bog, nego niži duh (*Demiurg*).
4. Gnosticizam se ne bavi grijehom, samo neznanjem.
5. Da bi spasio, čovjeku je potreban *gnosis*, znanje.

## Mitologija stvaranja

Tajno gnostičko znanje govorilo je o nastanku svijeta i njih samih. U toj mitologiji, jedan vrhovni Bog (*Monad*) nedokučiv je i nespoznatljiv. Iz njega emaniraju božanska bića, najčešće u muško-ženskim parovima: *Nous* (um) i *Aletheia* (istina), *Sermo* (riječ) i *Vita* (život). Monad i emanacije žive u duhovnoj sferi, *pleromi* (punina).

Jedno od božanskih bića (često *Sofia*, mudrost), pada iz plerome (svojom voljom ili pogreškom) u nižu, materijalnu sferu. Tamo stvara druga, manje savršena božanska bića. U nekim slučajevima oni su protiv Monada; u drugim misle da su jedini bogovi i ne znaju za pleromu (*Samael*, "slijepi bog"). Ona stvaraju naš svijet, i čovjeka kako bi u njemu zarobili dijelove božanskog. Zato je svijet nesavršen i pun patnje - jer ga je stvorilo nesavršeno biće.

Neki ljudi u sebi imaju tu božansku iskru - neki od nas su na zemlji koja nije njihov pravi dom. Cilj gnosticizma je doći do znanja o svom podrijedtlu, kako bi se iskra oslobodila materijalnog tijela i vratila nazad u božansku sferu (više-manje kao scientologija).

Do ovog znanja ne može se doći promatranjem svijeta (koji je zapravo velika pogreška), ono mora doći iz božanske sfere. U nekim gnostičkim religijama, Isus je taj koji dolazi iz božanske sfere da podari to znanje.

## Kršćanstvo

Crkveni oci su bili protiv gnostika i smatrali su ih vrlo opasnima, jer se s njima nije dalo raspravljati. Štogod da ima kažeš - oni kažu, ali ti ne znaš pravu istinu. Irinej, crkveni otac iz 2.st i lovac na hereze, napisao je knjigu "Protiv hereza" u kojoj napada razne religije, pogotovo gnostike.

## Kainiti i Evanđelje po Judi

Kainiti su grana gnostika koja je štovala Kaina, kao prvu žrtvu zlog demiurga protiv kojeg se pobunio. Smatrali je da su svi negativci iz Biblije zapravo pozitivci, jer su se pobunili protiv lažnog Boga (npr. zmija koja je Evi dala znanje i istinu). Nešto kao "Empire Did Nothing Wrong" u Star Wars fandomu.

Jedan od tekstova koji su štovali bilo je **Evanđelje po Judi**, koje govori o tome kako je Juda jedini apostol koji je dokučio pravu istinu o Isusu.

Papirus s evanđeljem na koptskom jeziku pojavio se 1970-ih na sajmu antikviteta u Egiptu. Napisano je oko 140. (60-ak godina nakon evanđelja iz Biblije) i jedno je od najstarijih nekanonskih evanđelja. Autor je anoniman i nije poznato kojoj je gnostičkoj grupi pripadao, ali u ovom tekstu predstavlja svoju verziju mita stvaranja.

U tekstu Isus govori apostolima: "Vi ne znate tko sam ja. Neka se najsnažniji od vas ustane i pogleda me u oči." Ustane se samo Juda, ali ga ne pogleda u oči, i kaže: "Ja znam tko si i odakle dolaziš. Ti dolaziš od besmrtnog eona Barbela." (Barbelo je prva emanacija Monada, majka svih stvari). Isus mu kaže: "Odvoji se od ostalih i reći ću ti tajne kraljevstva - ne da tamo odeš, nego da možeš tugovati za njim."

Isus mu priča o nastanku svijeta: nevidljivi duh prizvao je svijetleći oblak, i iz tog oblaka su nastali eoni, luminariji, anđeli i firmanenti i to je sve popunilo božansku sferu. Zatim je nastala sfera kaosa, i to je sfera u kojoj smo mi. Njom vlada 12 anđela, i dvojica od njih su stvorila čovjeka na svoju sliku.

Apostoli imaju viziju u kojoj 12 svećenika žrtvuje svoju djecu i žene na oltaru, spavaju s muškarcima i ubijaju. Isus im kaže: "Vi ste tih 12 svećenika. Vaš bog je primio vaše žrtve, ali vaš bog je gospodar pogreške." Evanđelje po Judi ujedno je i napad na crkvene vođe koji su naslijedili apostole.

Isus na kraju kaže Judi: ti ćeš ih nadvisiti sve, jer ćeš žrtvovati čovjeka koji me nosi", tj. pomoći će mu da se riješi ljudskog tijela kako bi mogao otići u Pleromu. Završava s time da Juda dobija novac i predaje Isusa vojnicima.

## Marcionizam

Marcion je kršćanski mislilac i filozof iz Male Azije. Živio je u 2. stoljeću, i razvio telogiju zasnovanu na pismima apostola Pavla. Prema Pavlu, čovjek se ne može pomiriti s Bogom dok god se drži židovskog zakona (starog zavjeta), već mora imati vjeru u Krista (za razliku od Mateja prema kojem je Isus tvrdio da njego pratitelji moraju poštivati Toru).

Marciona su razlike između židovskog zakona i Kristovog evanđelja dovele do zaključka da bog iz Starog zavjeta ne može biti isti kao i ovaj iz Novog evanđelja. Kršćanstvo je tako u potpunoj oprijeci s Judaizmom, ali to ne znači da je Stari zavjet lažan.

Po Marcionu, Bog starog zavjeta (Demiurg) je stvorio materijalni svijet i čovjeka. Stari zavjet treba čitati doslovno, (npr. u Postanku stvaratelj hoda po rajskom vrtu i traži čovjeka, što znači da ima fizičko tijelo i da nije sveznajuć), pa je Jahve zapravo ljubomorno plemensko božanstvo koje kažnjava čovječanstvo kroz patnju i smrt.

Isus dolazi od višeg Boga, univerzalnog milosrđa i ljubavi. Isusov bog nije imao veze s ovim svijetom prije Isusovog dolaska, koji stiže spasiti ljude od bijesa židovskog boga. Marcion je smatrao da je Isus sin višeg Boga, ali da je njegova inkarnacija samo imitacija materijalnog tijela (jer ovaj Bog je iznad materije), pa zato odbija Isusovo tjelesno rođenje, smrt i uskrsnuće. Za razliku od ostalih Gnostika prema kojima dio Monada leži u nekim ljudima, Marcion smatra da Isusov bog nema baš nikakve veze s ovim svijetom niti s njegovim stvaranjem (naziva ga još Bog Stranac).

Marcion je prvi složio kršćanski kanon: po njemu se Kršćanska biblija sastoji od Lukinog evanđelja (s izbačenim dijelovima koji se ne slažu s njegovim stavovima) i Pavlovih poslanica. Nakon što je ekskomuniciran zbog hereze, Marcionističke crkve postojale su još nekoliko stoljeća. Vjeruje se je bio povod crkvenim ocima da što prije formiraju Novi Zavjet kao službeni kanon.

# Literatura

* Bart Ehrman - Lost Gospel of Judas Discussed [https://www.youtube.com/watch?v=qIXwSjyxe88]
