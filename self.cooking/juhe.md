# Juhe

Recepti za juhe su većinom slični.
1) Na masnoći (ulju, maslacu, slanini) zažuti aromatike (luk, češnjak).
2) Dodaj glavni sastojak juhe (povrće, meso) da se karamelizira.
3) Prelij s tekućinom (temeljcem, pivom, vinom, mlijekom) i pusti da se lagano krčka.

Ako radiš krem verziju, izblendaj pa dodaj i nakratko zakuhaj.

Glavni sastojak možeš ispeći i u pećnici ako želiš da bude posebno karameliziran, npr. tikvu, kosti ili korjenasto povrće.

Na većinu bistrih povrtnih juha i variva možeš naribati parmezan.

## Kombinacije

* Brokula, špinat, vrhnje, kozice
* Cvjetača, krumpir, kim, vrhnje
* Grašak, menta, vrhnje, kozice
* Batat, mrkva, cimet, vrhnje
* Mrkva, kokos, med, chili
* Piletina, đumbir

# Recepti

## Krem Juha od Pome

* **1 luk**, **2 režnja češnja** nasjeckaj, žličicu **origana** i 1/2 žličice **čilija** stavi na zagrijano maslinovo ulje 4 minute dok luk ne omekša.
* Ubaci **800g pelata iz konzerve** i ugrubo ih izgnječi.
* Ubaci **2 šnite kruha** bez korice. Kruh se dodaje zbrog škroba i pšeničnih proteina koji će pomoći da se stvori emulzija i juha bude kremastija.
* Dodaj **400ml vode**, uzavri pa krčkaj 5 minuta. Pome iz konzerve su već kuhane pa im ne treba dugo.
* Štapnim mikserom usitni juhu, dodaj vode do željene gustoće. Malo po malo dodaji **50ml maslinovog ulja** kako bi se stvorila emulzija. Posoli i popapri po ukusu.

Ukrasi popečenim **kockicama kruha** i **feta sirom**.

## Krem Juha od Gljiva

* **50g maslaca** otopi u većem loncu.
* **1kg raznih gljiva** (mogu biti i stare i šugave) operi, tanko nasjeckaj i ubaci u lonac. Posoli i popapri, pa pojačaj vatru i povremeno miješaj 15 minuta dok dobro ne posmeđe i karameliziraju se. Otud dolazi većina okusa.
* Nasjeckaj **1 kapulu**, pa je ubaci u lonac na 3 minute dok dok ne smekša.
* Usitni **4 režnja češnjaka**, ubaci u lonac na 30 sekundi dok ne osjetiš miris.
* Dodaj **2 žlice brašna** za gustoću, i dobro izmješaj.
* Ulij **250ml bijelog vina ili šerija**, sastruži smeđe dijelove s dna lonca. Čekaj da pola vina reducira.
* Ulij **250ml mlijeka** i **1.2l pilećeg temeljca**. Ubaci **timijan** i **lovor**. Pojačaj vatru do ključanja pa ostavi da lagano krčka 20 minuta.
* Štapnim mikserom izmiskaj juhu. Posoli i popapri po potrebi, iscijedi malo limuna po želji.

Ukrasi sjeckanim travama i maslinovim uljem.

## Krem Juha od Bundeve

* **1kg butternut tikvu** nasjeckaj na kocke, nasjeckaj **1 veću mrkvu**, **pola jabuke** pa naulji i stavi u pećnicu na 200 stupnjeva da se karamelizira. Nakon 20ak minuta izvadi i prodrmaj pa vrati na još 20 minuta.
* Nasjeckaj **1 kapulu** i **4 režnja češnjaka**, stavi u lonac s **50g maslaca** i miješaj 10ak minuta.
* Kad je tikva gotova, ubaci je u lonac s lukom i polij s **1l pilećeg temeljca**.
* Ubaci **timijan** i **lovor**. Pojačaj vatru do ključanja pa ostavi da se lagano krčka 10 minuta.
* Štapnim mikserom izmiskaj juhu, posoli i razrijedi po potrebi.

Ukrasi žlicom **tučenog slatkog vrhnja**, **cimetom**, **poprženim listovima kadulje**.

## Krem Juha od Poriluka

* Uzmi bijeli dio **3 poriluka** pa prepolovi po dužini, operi, i sitno nasjeckaj.
* Stavi u lonac na **10g maslaca** i dinstaj 5 minuta.
* Oguli i na sitno nasjeckaj **1 srednji krumpir**, pa ubaci u lonac na par minuta.
* Prelij s **500ml pilećeg temeljca** i ostavi da se krčka 30 minuta dok poriluk i krumpiri nisu skroz mekani.
* Štapnim mikserom izmiksaj juhu, pa vrati na laganu vatru i ulij **200ml 20% vrhnja**. Posoli i popapri po ukusu. Začini **svježim vlascem** i **muškatnim oraščićem**.

Ukrasi poprženim **štapićima od krumpira** i kratko isprženim (15s) **svježim peršinom i ružmarinom**.

## Juha od leće

* Nasjeckaj **1 luk** i **2 mrkve**, dinstaj u loncu 10 minuta.
* Nasjeckaj **4 režnja češnjaka**, ubaci u lonac s **2 žličice mljevenog kumina**, **1 žličicu currija**, **1 žličicu timijana**. Poprži 30 sekundi.
* Ubaci **400g sjeckane rajčice**, **200g suhe leće** i prelij s **1 litrom povrtnog temeljca**.
* Posoli, popapri, krčkaj 20-30 minuta, ili kad je već leća skuhana. Možeš dio odvojiti i izblendati da bude kremastije.
* Iscijedi sok **pola limuna** unutra.

## Varivo Bilo Kakvo

* Ako radiš s mesom, poprži **500g piletine** ili **kobasice** na tavi, stavi sa strane.
* Nasjeckaj **1 kapulu** i **3 režnja češnjaka** i zažuti ih na ulju
* Ubaci meso, dodaj **žlicu koncetrata od pome**.
* Ubaci kakvo god nasjeckano povrće imaš: **par mrkvi**, **stabljiku celera**, **krumpir**, **brokulu**, **karfiol**, **mahune**, ili jednostavno **vrećicu 450g smrznutog povrća**.
* Prelij sve vodom i začini **soli, paprom, crvenom paprikom**.
* Kuhaj 20ak minuta dok povrće ne smekša.

## Clam Chowder

* **350g školjki** prokuhati na 15 minuta. Školjke izvaditi, a smrdljivu vodu sačuvati.
* **1 luk** sitno nasjeckaj i zažuti na tavi. Možeš dodati još **poriluk**, **mrkvu** ili **celer**.
* **1 krumpir** nasjeckati na manje kockice, i kad je luk omekšao ubaciti ga u tavu.
* ubaci sve iz tave u lonac s vodom. Ako tekućina ne prekrije krumpire, dodaj još malo vode.
* ubaci **list lovora**, malo **timijana**, i krčkati dok krumpir ne omekša (što traje ZAUVIJEK).
* par tankih **komada slanine** poprži na tavi da budu hrskavi i isjeckaj na manje komadiće.
* isjeckaj dagnje na sitnije komadiće, pa ih ubaci u lonac kad krumpir omekšta.
* ulij **250ml vrhnja za šlag**, posoli, popapri, ostavi da se krčka još kratko, pa makni s vatre i izvadi lovorov list. Pospi slaninom i peršinom.

## Chili con Carne

* Ako ćeš koristiti **slaninu**, sitno je isjeckaj i prvu poprži na tavi 4 minute dok ne posmeđi.
* **2 srednje kapule** isjeckaj sitno i zažuti u tavi.
* Nasjeckaj i dodaj **3 režnja češnjaka**, **1 crvenu papriku**
* Ubaci začine i prži ih dok ne zamirišu: **kumin**, **mljevenu papriku**, **kajenska paprika**, **goruščicu**, **origano**.
* Na tavu dodaj **800g mljevenog mesa** i dinstaj na jakoj vatri dok ne po sivi. Posoli i popapri.
* Prebaci sve u lonac, dodaj **800g sjeckane rajčice**, ulij **400ml vode** (umjesto vode možeš uliti **tamno pivo**) i ubaci **1 goveđu kocku**. Pojačaj vatru da uzavrije i onda smanji i poklopi da se krčka barem 30 minuta, ali što duže to bolje.
* Kad si dovoljno gladan, dodaj **1 konzervu kukuruza** i **1 konzervu crvenog graha**, kuhaj još 10 minuta.
* Opcionalno dodaj **2 kocke tamne čokolade** ili **žlicu kakaa**.
* Jedi uz masnije vrhnje i kukuruzni kruh. Navodno je još bolji ako prenoći u frižideru.
