# Tajlandska kuhinja

Sastojci koje ćeš vjerojatno trebati: soja sos, fish sos (smrdi na čarape), oyster sos (pazi da je baš oyster sos, a ne fish sos marke "Oyster"), chili pasta.

## Spring rolice (8 komada)

* **Kore za rolice** dođu zamrznute pa ih stavi odmrzavati dok sve ovo radiš.
* **70g staklenih rezanaca** natopi u mlakoj vodi 3-5 minuta, da se opuste, pa nasjeckaj par puta.
* Na tanko nasjeckaj **četvrt glavice kupusa**, **1 mrkvu** i **1 režanj češnjaka**.
* Dodaj ulje u wok, kad se zagrije ubaci češnjak. Kad zamiriše, dodaj **70g mljevenog mesa**, i miješaj dok nije 80% gotovo.
* Dodaj mrkvu, **malu žlicu oyster sosa**, **malu žlicu soja sosa**, **malu žlicu šećera** i **prstohvat soli**. Miješaj par minuta.
* Na kraju ubaci kupus i rezance, sve dobro promiješaj. Kupus se stavlja zadnji jer inače pusti previše vode, što nije dobro za prženje u ulju.
* Gotovo je kad rezanci postanu prozirni. Prebaci na tanjur i stavi negdje da se dobro ohladi.
* Kad je punjenje hladno, uzmi jednu koru, stavi je ispred sebe kao romb, pa dodaj žlicu punjenja u donji kut. Počni rolati prema gore, kad prekriješ fil povuci prema sebi da bude čvrsto bez praznog prostora unutra. Nastavi rolati do pola, zatim savij lijevu i desnu stranu (da izgleda kao kuverta), pa na na gornji vrh dodaj malo **bjelanjka** i presavij do kraja.
* U lončić stavi 4 cm ulja, zagrijavaj dok nije spremno za prženje. Prži par rolica po 5 minuta dok ne postanu zlatne boje.

Serviraj uz sweet chili sauce. U chili možeš joj dodati mljevenih kikirikija i nasjeckani korijander.

Rolice možeš puniti klicama, jajem, ili suhim gljivama. Bitno da su sastojci suhi, zbog prženja.

## Tom Yum

* **250ml pilećeg temeljca** zakuhaj i unutra ubaci **10g galangala** (nasjeckaj), **1 stabljiku lemongrasa** (istuci i nasjeckaj ili zaveži u čvor) i **4-5 listova limete** (odvoji srednju venu). Ništa od ovog se ne jede, ali daje sjajan miris.
* Kad provrije, dodaj **80g šampinjonja ili bukovača** (prepolovljenih ili raščetvorenih) i **žličicu soli**. Ako radiš pileći tom yum, dodaj **150g narezane piletine**.
* Kad provrije, dodaj **1 pomu narezanu na kriške**, za kiselost. Kuhaj par minuta dok se kora ne počne guliti.
* Ako radiš s kozicama, sad dodaj **7-8 kozica**. Njima treba svega par minuta da budu gotove. Dodaj **par žličica čili paste**, **par žličica oyster sosa**, **par žličica soja sosa** i **pola žličice šećera**.
* Iscijedi **1 limetu** (koliko već kiselo voliš) i po želji dodaj **100ml kokosovog mlijeka**. Pospi nasjeckanim korijanderom.

Tom yum se jede kao glavno jelo, uz rižu.

## Pileći wok s oraščićima

* Isprži **20g indijskih oraščića** u ulju na par sekundi dok ne potamne. Vadi ih vani.
* U wok stavi malo ulja, pa dodaj nasjeckani **režanj češnjaka**. Kad zamiriše, dodaj **170g nasjeckane piletine**. Dodaj **par žličica čili paste**, **par žličica oyster sosa**, **par žličica soja sosa** i **pola žličice šećera**. Podlij s malo vode za umak.
* Kad piletina potamni sa svih strana, dodaj **2 šarene paprike** i **1 luk**
nasjeckane na veće kockice.
* Kad rubovi luka postanu prozirni, gotovo je. Pospi nasjeckanim **mladim lukom** i indijskim oraščićima.

Serviraj s rižom.
