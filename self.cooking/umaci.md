# Umaci

## Zgušnjavanje

Osim okusa, osnovni zadatak umaka je da se poveže s ostalim namirnicama, za što mora biti gust i stabilan. Zgušnjavanjanje se dobija koristeći jednu od tri metode: **zapršku**, **emulziju** ili **reduciranje**.

**Grudice** u umacima se stvaraju kada toplina, kiselina ili sol promjene svojstva proteina, koji se počnu povezivati u grudice. Kako bi to spriječio, pripremaj umake na sporo rastućoj i niskoj temperaturi (koristi double-boiler), i ne dodaji previše kiseline ili soli. Dobro osiguranje protiv zgrušavanja su škrob ili masnoća koji spriječava proteine da se spajaju.

Zato se npr. žumanjci za hollandaise kuhaju na niskoj temperaturi, a limunov sok se dodaje tek na kraju.

## Zaprška (Roux)

Zaprška se koristi za zgušnjavanje umaka, juha i variva. Početni je korak za neke umake (npr. bešamel, veloute i espagnole).

U tavi se otopi masnoća (maslac, ulje ili svinjska mast), te joj se doda jednaka količina brašna. Miješa se na vatri dok ne postane glatka smjesa i izgubi sirovi miris brašna. Ovisno o dužini kuhanja, dobija se različita zaprška:
* Nakon `5 min` dobija se bijela zaprška. Ima neutralan okus i koristi se za zgušnjavanje ili kao baza za mliječne umake.
* Nakon `20 min` dobija se zlatna zaprška, s mirisom kokica ili tostiranog kruha. Najčešće je korištena jer ima okus, a i dalje dobro zgušnjava.
* Nakon `35 min` dobija se smeđa zaprška, još jačeg okusa i mirisa. Više ne zgušnjava tako dobro.
* Nakon `45 min` dobija se tamnosmeđa zaprška, s mirisom čokolade. Koristi se primarno zbog jakog, orašastog okusa.

Pri dodavanju tekućine u zapršku, želiš izbjeći stvaranje grudica. Tekućina mora biti hladna ili sobne temperature, i dodaje se malo po malo u zapršku, neprestano miješajući. Nakon što se tekućina doda, potrebno je krčkati 10-20 minuta za najbolji okus i gustoću.

## Bechamel

Bešamel je zaprška s mlijekom ili vrhnjem.

* Zagrij **0.5l mlijeka** da bude toplo.
* Na tavi otopi **35g maslaca**. Kada počne cvrčati, dodaj **35g brašna** i miješaj dok se ne pomiješa i ne postane gotovo suh.
* Sporo dolijevaj mlijeko konstantno miješajući. Kad postane kremasto, kuhaj na slaboj vatri 12 minuta. Posoli, popapri, dodaj muškatni orašćić.

Bešamel ide u tjestenine, lazanje, preko gratina ili palente. U njega se može dodati **ribani tvrdi sir** (to je Mornay umak) ili **senf** (to je senf umak).

## Hollandaise

Holandez je fensi majoneza koja koristi maslac umjesto ulja. Izvorno se radi na pari, mućenjem jaja i dodavanjem maslaca, ali ručno je puno teže stvoriti emulziju. Ne skuhaš li jaja dovoljno, umak će biti prerijedak, a ako ih skuhaš previše, stvorit će se kajgana. Ovo je jednostavnija blender metoda.

* **1 žumanjak**, **žličicu vode**, **žličicu limonovog soka** i **prstohvat soli** ubaci u usku visoku posudu od blendera.
* **50g maslaca** otopi u lončiću, taman da počne ključati
* stavi štapni mikser u posudu i miksaj, sporo dokapavajući maslac. Trebat će ti oko 30 sekundi. Ideja je da se stvori emulzija, a vrući maslac će skuhati žumanjak.

Preliva se preko jaja, šparoga ili prženih zelenih rajčica. U njega se može dodati vrhnje (to je Mousseline), a ako se umjesto limuna doda bijelo vino, estragon i ljutike to je Béarnaise.

## Aioli

* U srednju zdjelu razbij **1 jaje** i naribaj **4 režnja češnjaka**.
* Iscijedi sok **pola limuna** u zdjelu, posoli i popapri.
* Miješaj pjenjačom i sporo, kap po kap dodaj **200 ml ulja (pola maslinovo, pola biljno)**, konstantno miješajući da nastane emulzija.

Tradicionalno se radi gnječem u mužaru, a može se raditi i štapnim mikserom.

## Pesto Genovese

* **1 režanj češnjaka**
* **15g pinjola**, ili umjesto njih oraha, badema ili suncokretovih sjemenki. Preprži po želji.
* Ubaci u blender, usitni, pa dodaj **40g svježeg bosiljka** (nemoj prati listove da ne uneseš vodu) i ponovo usitni.
* Dodaj **80ml maslinovog ulja**, uključi blender.
* Dodaj naribanih **50g parmezana** i **30g pekorina**, uključi blender zadnji put.
* Po želji ocijedi malko limuna unutra.

## Gremolata

Gremolata je talijanski umak koji se servira uz meso (pogotovo ossobuco), ili juhe i variva, ali je općenito svestran.

* Nasjeckaj **žlicu svježeg peršina**, **režanj češnjaka**, pa pomiješaj s naribanom **koricom 1 limuna**.
* Polij s malo maslinovog ulja da bude taman mokro.

## Vinaigrette

Emulzija ulja, kiseline (octa ili limunovog soka) i začina. Ulje i kiseline u omjeru 3:1 (probaj i 4:1).

* **100ml dobrog maslinovog ulja**, **30ml dobrog octa**, **sol i papar** blendaj pola minute dok se ne stvori emulzija. Isprobaj i dodaj još octa po ukusu.
* **1 ljutiku** ubaci i blendaj dok se ne stopi s dressingom.

Najbolje serviraj odmah, ali izdržat će u frižideru par dana. Mogu se još dodati bilo kakvi začini i biljke; režanj svježeg ili pečenog češnjaka; žlica senf ili soja sosa; žlica meda ili nekog sirupa.

## Šalša

Pome iz konzerve su kiselije, pa želiš dodati slatkoću. Umjesto šećera, možeš dodati prirodnu slatkoću, npr. naribanu mrkvu ili naranču.
