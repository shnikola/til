# Meso

## Kemijski sastav

Meso je izvor animalnog proteina (sve potrebne aminokiseline), željeza i vitamina. Meso riba, peradi i puževa sadrži manje zasićenih masnoća i kolesterola pa je kao zdravije. Meso starijih životinja sadrži manje vode pa se teže probavlja.

## Mariniranje

Marinade su mješavine ulja, kiseline (octa ili limunskog soka), soli, papra i začinskog bilja u kojima meso odstoji prije stavljanja na roštilj. Nakon mariniranja meso postaje mekše (razgrađuju se proteini), sočnije (štiti od isušivanja na visokoj temperaturi), i ima bogatiji okus.

* **Mediteranska:** maslinovo ulje, aceto, peršin, bosiljak, origano, timijan.
* **Kontinentalna:** senf, vino, luk, ljute papričice, lovor.
* **Arapska:** jogurt, naranča, korijander, cimet, đumbir, češnjak.
* **Azijska:** suncokretovo ulje, soja sos, smeđi šećer, đumbir, češnjak.

Za mariniranje divljači, govedine, svinjetine i tamnog mesa peradi koristi crno vino, a za bijelo meso bijelo vino. S vinom se slažu timijan i ružmarin.

Nemoj stavljati previše soli jer ona izvlači vlagu iz mesa, pa može postati presuho. Pazi da je meso potpuno uronjeno u tekućinu. Ne koristi metalne posude (reagiraju s kiselinom).

## Pečenje

Kada pržiš meso za gulaš, *pojačaj vatru* i *stavljaj manje mesa* odjednom.
Na preniskoj temperaturi meso se počinje kuhati, pa se proteini otapaju u onu gadnu sivu tekućinu.

Na roštilju, steakovi se peku 5-6 minuta, burgeri, svinjski kotleti i piletina 10 min.

## Teletina / Junetina / Govedina

Teletina su goveda stara 3 tjedna do 6 mjeseci. Roze i sivkaste boje, mekano i bez masti.
Junetina su goveda 6-30 mjeseci. Svijetlocrvene boje, masno tkivo je krem bijelo.
Govedina su goveda starija od 30 mjeseca. Tamnocrvene boje, masno tkivo je žuto.

Dijelovi:
* **Biftek** (pisana pečenica) duguljasti tanki komad unutar hrpta. Meso izvan kategorije, za naglo ili roštilj. Sirov za tatarski biftek. Cijeli biftek se može peći u pećnici.
* **Hrbat** (roastbeef) se nalazi između buta i pržolice. Meso 1. kategorije, za na naglo ili roštilj. Duguljasti komad koji se reže na više dijelova: početni dio s rebrima (Cote de beuf/Prime Rib), Club Steak, T-Bone Steak i Porterhouse Steak.
* **Pržolica** (ramstek, Rib Eye Steak) isto kvalitetno. Prošarano finim nitima masnoće i vrlo saftno. Narezan za odležanje pa tavu ili roštilj. Cijeli u pećnici.
* **Ruža** mekši dio buta. Sastoji se od oraha (okrugliji) i hiftl (plosnatiji). Nakon lakšeg udaranja batom i mariniranja može se ispeći na tavi ili roštilju. Ali dobra je i za umake, pašticadu.
* **Frikando** (butni valjak, lažni biftek) žilaviji dio buta, ali liči na biftek pa se lako zabuniti. Dijeli se na crnu i bijelu pečenicu. Ne koristi se za odreske, nego za gulaše, umake, pašticadu, kuhanje, špikanje.
* **Koljenica** (ossobuco - "šuplja kost") za gulaše i juhe. Povećava volumen kuhanjem.
* **Vrat** je žilav. Za juhe, rague. Za mljeveno meso, jeftiniji je od buta.
* **Plećka** dobra za gulaše, a jeftinija od buta.
* **Lopatica** gulaš, kuhano, pečena u komadu.
* **Rep** je posebna delikatesa, pogodna za juhe. Zamoli mesara da ti ga izreže.

Za odreske: hrbat, da bude mramorirano (prošarano masti) i odležano.
Za šnicle: od ruže; od oraha; tanko narezan ramstek.
Za gulaš: koljenica; vrat; srednji dio lopatice; plećka
Za juhe: potrbušina; vrat; prsa; flam; rep

## Svinjetina

Djelovi:
* **Vrat** odresci za roštilj, ili osušen i kuhan s kiselim zeljem.
* **Lopatica** pirjanje i gulaš.
* **Lungić** (svinjski biftek) najcjenjeniji komad mesa. Za medaljone ili pečenje u pećnici.

## Janjetina

Mlada janjetina 3 tjedna do 3 mjeseca. Janjetina 3-9 mjeseci. Ovčetina starija od 9 mjeseci.

Za ražanj 12-13kg, za peku 7-8 kg.
Janjetina gubi 35% mase pečenjem.

# Recepti

## Lungić (Tenderloin) na brzaka

* Lungić na sobnoj temperaturi ukloni srebrno tkivo, ostavi malo masti, posoli, popapri, utrljaj začine ako želiš (npr. virginia steak, ili kumin i smeđi šećer).
* Na tavi stavi malo ulja na što jaču vatru i posmeđi ga dobro sa dvije strane. Treća strana će se ispeći u pećnici.
* Prebaci ga u pećnicu na 180 stupnjeva, peci 20ak minuta.
* Od karameliziranih sokova u tavi možeš napraviti umak.
* Izvadi i pusti 5-10 minuta da se odmori.

Prijedlozi umaka:
* Na tavu u kojoj se pekao stavi **maslac**, sitno isjeckani **luk ili ljutiku**, **2 režnja češnjaka**, i **4-5 zanko narezanih gljiva**. Kad su gljive gotove, deglaziraj tavu s **50ml crnog vina ili prošeka**, i dodaj **žlicu koncetrata od rajčice**. Miješaj na jačoj vatri do željene gustoće.

## Pečenka

* Meso dobro posoli, začini (npr. timijan, paprika, korijander) i stavi da odleži pola sata.
* Oguli i nasjeckaj **2 kapule**, **1 glavicu češnjaka** samo oguli od vanjske opne i odreži vrhove. Nasjeckaj **mrkve**, **mladih krumpira**.
* Ubaci sve zajedno u posudu za pečenje, pomiješaj s par žlica ulja. Ulij **150ml vina**.
* Peci na 180 stupnje, `60 minuta pokriveno` (na pola puta ga promiješaj), onda u lončić izlij sokove i peci `30 minuta otkriveno` da se zapeče.
* Sokove reduciraj u umak.

## Pulled Pork

* **Komad od 1-1.5kg svinje** (lopatica, vratina ili but su dobri) operi, očisti od masnijih dijelova, i zareži s nekoliko paralelnih rezova.
* Pripremi mješavinu za trljanje: **3 žlice smeđi šećer**,  **2 žlice paprike**, **1 žlica chipotla**, **2 žličice soli**, **po 1 žličica: kajenske paprike, cimeta, kumina**. Dobro utrljaj sa svih strana mesa i u zarezotine. Stavi meso u lonac koji može u pećnicu.
* Pripremi umak: **2 luka**, **4 režnja češnjaka**, **0.5l pilećeg temeljca**, **po 2 žlice: ulja, koncetrata rajčice, melase, Worcestershire umaka, jabučnog octa**. Polij po mesu, neka ga luk prekrije.
* Poklopi lonac i stavi ga u pećnicu na nisku temperaturu, ne višu 150 stupnjeva.
* Nakon minimalno 4 sata, izvadi meso na tanjur, odstrani čudne masne dijelove a ostatak raskomadaj dvjema vilicama.
* Umak stavi na vatru dok se ne reducira i postane gust, pa ubaci usitnjeno meso u njega.
* Kao prilog jedi s ukiseljenom mrkvom, smrdljivim mekim sirom ili mileramom.

## Pileće jetrice

* `500g jetrica` očisti od zelenog u sredini, pa stavi na tavu s malo ulja.
* posoli, popapri, i poprži oko minutu sa svake strane - pazi da se ne prepeku jer postanu suhe - pa ih izbaci na tanjur da odmore.
* u tavu ubaci sitno isjeckane `3 ljutike`, `2 režnja češnjaka`, i `5-6 gljiva`na par minuta dok gljive ne potamne.
* Deglaziraj tavu s `50ml` crnog vina (ako imaš, slatkog) i `50ml` pilećeg temeljca, i ubaci sjeckani `mladi luk`.
* Za zgušnjavanje umaka, ulij tekućinu koju su jetrice pustile i dodaj žlicu `kečapa`. Za slatkoću dodaj šaku `sušenih brusnica`.
* Vrati jetrice u tavu na minutu, i serviraj. Pospi sjeckanim vlascem.

Za prilog dobro operi i kuhaj par krumpira u kori dok ne postanu meki da nož može proći kroz njih. Tad ih ocijedi, stavi u zdjelu i zgnječi šalicom da se lagano raspuknu. Polij maslinovim uljem i pospi krupnom soli, i nasjeckanim mladim lukom (zelenim dijelom) ili vlascem.

## Polpete

* **100g kruha** bez korice natopi u **100ml vrućeg mlijeka** (to daje prhkosti, da meso ne bude presuho).
* Ocijedi kruh i umiješaj u **500g mljevenog mesa** i **1 jaje**. Ako je premekano, dodaj krušnih mrvica.
* Oblikuj u polpetice i ispeci na ulju na tavi.

