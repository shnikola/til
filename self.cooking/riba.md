# Riba i morski plodovi

## Kako prepoznati svježu ribu

Oči i koža su sjajni, ljuske su čvrsto priljubljene uz tijelo, površina glatka tako da riba „izmiče“ iz ruku.

Meso je čvrsto, pritiskom palca brzo se izravnava i nestaje udubljenje.

## Kuhanje ribe

**Lešada** je najjednostavniji način kuhanja ribe. Svježu ribu se stavi u lonac s malo vode, par češanja češnjaka, listom lovora, par zrna papra, malo soli, peršina i ulja.

**Gregada** je kuhana riba s krumpirom. U lonac s malo ulja slažu se kolutići kapule, na njih ploške krumpira i riba i začini. Doda se vina i vode toliko da pokrije ribu i kuha uz povremeno protresanje. Najpoznatija je hvarska gregada.

**Popara** ima i pome, ali ne velike i mesnate, nego male okrugle s tankom kožicom. Pored kapule može se dodati poriluka i luka. Sastojci se opet slažu po slojevima, počevši s kapulom i povrćem, pa ploškama krumpira i na kraju ribom.

**Brudet** ima dosta pome, i uključuje dinstanje kapule (a negdje i ribe). Dinstanu kapula i rajčice se prokuhaju na tihoj vatri i zaliju vinom koje treba da ispari prije nego se dodaju komadi ribe. Ako se šug ne prokuha prije dodavanja ribe, da bi riba izdržala duže kuhanje a da se ne raspadne, doda se u juhu žlica kvasine.

Za gregade, popare i brudete koriste se ribe "od kamena": ugor, škarpina, kokot, grdobina, i cipal. Gregada se tradicionalno kuha od sitnije ribe, a krupnija riba se reže na komade. Riba za poparu ne mora se komadati ako nije veća od posude za kuhanje. Za podebljati obrok brudet se može poslužiti preliven preko palente, ili s kuhanom tjesteninom.

Talijani imaju mnogo različitih varijanti brudeta (brodetto ili **zuppa di pesce**), jušastiji su od naših brudeta i često sadrže školjke. Francuski **bouillabaisse** koristi ratličite začine: šafran, koromač, narančinu koru. Španjolci imaju **zarturele** i **suquet de peix** s umakom od badema.

## Riba

**Srdela** je najmnogobrojnija riba na Jadranu i bila je osnovna hrana svih ribarskih obitelji. **Inćuni** su vitkiji i nešto kraći od srdela, a **gavuni (girice)** su još sitniji. Osim prženja, lokalci ih lešaju: stave se u tećicu s malo soli, papra, češnjakom i peršinom, pa se polije vodom da taman prekrije ribu i kuha 5-10 minuta nakon što proključa.

**Kokot (lastavica)** je crvene boje, s bodljikavom perajom i kljunastom glavom. Često je usputni ulov. Zbog mekanog mesa priprema se na lešo ili brudet.

Brancin
Škarpina
Grdobina
Komarča / Orada
Bukva
Zastava / Zlatac / Knez
Skuša
Trlja - crvena, slatko meso.
Salpa i Ušata
Arbun - crvenkasti
Kanjac

## Hobotnica

Hobotnica izgubi 60% tekućine kad se priprema. Uzmi bar 1.2kg za troje ljudi.

Muzgavci (mrkači) su jeftinija alternativa hobotnici.

## Ragu od muzgavaca

* Naribaj **3 mrkve** i **pola glavice celera**, nasjeckaj **4 srednja luka** i **4 režnja češnjaka**, pa sve prodinstaj u loncu na maslinovom ulju.
* Kad mrkva omekša, dodaj **žlicu koncetrata rajčice**.
* Nasjeckaj **2kg muzgavca**, ubaci i miješaj.
* Zalij s **0.75l crnog vina**, **žlicom tabasca** i **3 žlice aceta**.
* Ubaci **15-ak sjeckanih maslina** i **žlicu kapara**, posoli i popapri.
* Pusti da se krčka 3 sata, s povremenim dolijevanjem vode.
* Skuhaj špagete ili linguine, pomiješaj ih s raguom, pospi sjeckanim peršinom.

## Losos u pećnici

* Zagrij pećnicu na `200`.
* U vatrostalnu posudu stavi **2 odreska lososa**, posoli i popapri ih, prelij maslinovim uljem ili maslacem (ili oboje). Stavi **kriške limuna** i **svježi ružmarin** preko.
* Ubaci **desetak cijelih režnjeva češnjaka**, pa poklopi i stavi u pećnicu. Gotovo je nakon 25 minuta.

## Carpaccio of tune

* **250g svježe tune** zamrzni, pa nareži na tanke šnite.
* Posoli, popapri, polij limunovim sokom i maslinovim uljem.

Možeš dodati kapare, masline i motar. Serviraj uz prepečeni kruh ili focacciu.

## Pita od oslića

* Poprži **500g fileta oslića** na ulju. Stavi sastrane da se ohladi, pa očisti od kostiju i isjeci na kockice.
* Nasjeckaj **1 luk**, **2 režnja češnjaka** i **1 komorač** pa prodinstsaj na ulju dok ne omekšaju. Za kraj dodaj sitno nasjeckani zeleni dio komorača.
* Izvaljaj **2 lisnata tijesta**, izbodi ih vilicom. Na donju koru rasporedi ribu i komorač, pa pospi s **150g feta sira**. Prekri gornjom korom i premaži je jajetom.
* Peci na `210` 15 minuta.
