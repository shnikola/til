# Riba i morski plodovi

## Kako prepoznati svježu ribu

Miris svježe ribe je vrlo ugodan i neutralan. Oči u živih i svježih riba su bistre i pune, a u pokvarenih su mutne i potpuno upale. Koža živih i svježih riba mora biti vlažna, neoštećena i prirodne boje metalnoga sjaja. Ljuske
moraju biti čvrsto priljubljene uz tijelo. Površina zdravih, svježih riba mora biti glatka, tako da riba „izmiče“ iz ruku.

Meso je u svježih riba čvrsto, karakteristične konzistencije i izgleda. Pritiskom palca brzo se izravnava i nestaje udubljenje.

## Hobotnica

Hobotnica izgubi 60% tekućine kad se priprema. Uzmi bar 1.2kg za troje ljudi.

Muzgavci (mrkači) su jeftinija alternativa hobotnici.

## Ragu od muzgavaca

* Naribaj **3 mrkve** i **pola glavice celera**, nasjeckaj **4 srednja luka** i **4 režnja češnjaka**, pa sve prodinstaj u loncu na maslinovom ulju.
* Kad mrkva omekša, dodaj **žlicu koncetrata rajčice**.
* Nasjeckaj **2kg muzgavca**, ubaci i miješaj.
* Zalij s **0.75l crnog vina**, **žlicom tabasca** i **3 žlice aceta**.
* Ubaci **15-ak sjeckanih maslina** i **žlicu kapara**, posoli i popapri.
* Pusti da se krčka 3 sata, s povremenim dolijevanjem vode.
* Skuhaj špagete ili linguine, pomiješaj ih s raguom, pospi sjeckanim peršinom.

