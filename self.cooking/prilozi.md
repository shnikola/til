# Prilozi

## Dinstani poriluk (za 2)

* Nasjeckaj **1 veći poriluk** na sitno.
* Otopi maslac u loncu, baci unutra poriluk, posoli i popapri.
* Ubaci **100ml vode**, pa smanji na lagano i poklopi tavu. Kuhaj 10ak minuta dok poriluk ne omekša.
* Dodaj **2 žlice milerama ili kiselog vrhnja** pa sve dobro pomiješaj.

## Krumpir salata (za 2)

* **4 srednja krumpira** stavi da se kuhaju cijeli, u kori, oko pola sata.
* U čašu iscijedi **pola limuna**, duplo toliko **maslinovog ulja**, pa prelij u veliku posudu i izmuti sa **2 žličice senfa** (po mogućnosti zrnatog), **spol i paprom**. To je dressing.
* Kad je krumpir skuhan, oguli ga i nareži u zdjelu zajedno s **1 manjim ljubičastim lukom** (ili nekim drugim), pa sve dobro izmješaj. Dosoli i naulji po potrebi.

## Kvinoja sa špinatom

* **250ml kvinoje**, isperi i stavi u vodu da se kuha (1:2 omjer). Gotova je kad upije cijelu vodu.
* Dok se kvinoja kuha, u zdjelici pomiješaj dressing: **2 žlice maslinovog ulja**, **2 žlice limunovog soka**, **2 režnja usitnjenog češnjaka**, **1 žličica senfa**, **pola žličice soli**.
* Na tavi tostiraj **40g oraha ili badema** dok ne počnu mirisati.
* Nasjeckaj **10ak sušenih rajčica**
* Kad je kvinoja gotova, stavi je u zdjelu, polij je dressingom, umiješaj sušene rajčice i orahe.
* Kada se malo ohladi, umiješaj **listove špinata**.

## Refried Beans

* na vatri otopi **žlicu masti** (ili samo stavi ulje)
* nasjeckaj **1 luk** pa ga prži na masnoći dok dobro ne zažuti.
* dodaj **kumin** i **kajensku papriku**
* ocijedi i isperi **800g graha iz konzerve** (sačuvaj tekućinu), pa stavi na tavu. Izgnječi do željene teksture, pa prži 10ak minuta. Posoli i popapri.
