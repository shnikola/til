# Riža

# Recepti

## Rižoto od gljiva

* Nasjeckaj **80g maslaca** na kockice i stavi u zamrzivač.
* **400g šampinjona** nareži tanko, posoli i izdinstaj na maslinovom ulju da karameliziraju. Ubaci i malo **slanine** ako želiš mesnu kombinaciju.
* Nasjeckaj i ubaci **100g mladog luka** dok ne zastakli.
* Ubaci i tostiraj **360g arborio riže**, konstantno miješaj dok na dodir ne počne peckati. Tostiranjem se otpušta škrob što čini rižoto kremastim.
* Ulij **1dl bijelog vina**, pusti 10ak sekundi da alkohol ispari, pa počni dodavati **pileći temeljac**. Dodaji kaciolu temeljca svakih 30ak sekundi, ali pazi da nikad nije više od debljine prsta iznad riže. Konstatno miješaj, to sve skupa traje 15-ak minuta.
* Kad si dodao sav temeljac, makni s vatre.
* Umiješaj **sjeckanu majčinu dušicu** i **100g ribanog parmezana**. U ovom trenutku možeš dodati i **divlje šparoge** ako ih imaš.
* Ubaci zamrznuti maslac i divlje miješaj dok se sav ne otopi. Ovo će zaustaviti kuhanje riže.
* Nasjeckaj **vlasac**, posoli i popapri.

Druge varijante: **paški sir + kruška** (krušku samo pospi na kraju).
