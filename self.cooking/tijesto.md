# Tijesto

## Pekarski postotak

*Baker percentage* je način zapisivanja recepta za tijesto tako da je masa sastojaka napisana u odnosu na brašno. Npr. 35% vode znači da se stavlja 35g vode na 100g brašna.

Standardni recept za kruh je: 100% brašna, 60% tekućine, 1% kvasca, 2% soli i 1% ulja ili masti.

Količina vode u tijestu naziva se hidracija. Ona određuje ljepljivost tijesta i mrvice kruha. Niže hidracije (50-57%) su za bagele i perece, srednja (58-65%) za kruh i kiflice. Više vode znači više i veće rupe u kruhu.

Tekuća tijesta (batters) mogu biti za muffine (95%) ili za palačinke (190%).

## Odmaranje tijesta

Nakon što izmijesiš tijesto, prekri ga folijom da se ne stvori kora od zraka, i ostavi da se odmori kako bi ga se moglo razvaljati.

## Dizanje Tijesta

Kvasac u tijestu se hrani šećerima, množi se ispuštajući ugljik dioksid i alkohol - jednom rječju, fermentira. Mjehurići ugljik dioksida ostaju zarobljeni u tijestu i povećavaju volumen.

Nakon što se prvi put digne, preporuča se tijesto još jednom premijesiti kako bi se mjehurići zraka ravnomijerno raspodijelili. Na taj način se dobija jednoliki oblik i okus.

## Aktiviranje kvasca

Kad kvasac (bilo svježi bilo suhi) miješaš s mlakom vodom ili mlijekom, najbolje je dodati ili malo šećera ili brašna jer ga to hrani i brže reagira.

# Recepti

## Pita Bread

* Jednu vrećicu **suhog kvasca (7g)** stavi u **300ml tople (ne vruće) vode**, pa dodaj **prstohvat šećera ili brašna**. Pomiješaj i ostavi 5 minuta dok se ne otopi.
* Dodaj **460g brašna**, **2 žličice soli** i **2 žličice maslinovog ulja**, dobro pomiješaj pa stavi na pobrašnjenu podlogu i 8 minuta mijesi. Obje ruke. Naporno je. Treba biti glatko i elastično.
* Očisti posudu u kojoj si miješao, ulij malo maslinovog ulja, pa stavi tijesto unutra da bude lagano premazano sa svih strana. Ostavi da se diže 1-2 sata. Trebalo bi udvostručiti volumen.
* Kad je naraslo, lagano ga premjesi, pa podijeli na 10 loptica.
* Svaku lopticu laaagano razvaljaj (možeš i samo rukom). Ostavi ih mrvicu deblje da ne presuše.
* Peci u pećnici oko 3 minute na `230`.

