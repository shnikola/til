# Open Source

## Monetizacija open sourca

Rad na open source projektima može biti sjajan, ali i naporan i nezahvalan posao. Ako želiš zaraditi na svom open source projektu, najvažnije je shvatiti razliku između **projekta i proizvoda**.

Ako želiš da netko kupi tvoj proizvod, mora ciljati na pozicije u kompaniji koje donose odluke o budžetu, i mora im donijeti dovoljnu vrijednost da opravda cijenu.

Većina librarija nisu proizvodi. Ciljaju na druge developere koji nemaju ovlasti nad financijama. Štoviše, većina developera bi radije napisala svoj inhouse kod nego koristila library koji se plaća.

Open source projekti zato imaju dvije opcije za monetizaciju. Prvo, možeš prodavati **komplementarni proizvod** koji olakšava repetivne zadatke koje svi mrze, npr. GUI za stvaranje boilerplate koda. Drugo, možeš prodavati svoje **konzultantske usluge**. Ako netko želi da dodaš specifičan feature u svoj library, pošalji mu ponudu.

## Razvoj programskog jezika

Programski jezik se treba razvijati prirodno, kroz community ljudi koji ga koriste. Ne planiraj kako će ti jezik izgledati, jer onda community nema osjećaj da sudjeluje u odlukama.

Treba omogućiti da korisničke definicije budu što sličnije programskim primitivima (seamless).

"Plan for Growth, Plan for Warts".

## Readme

Piši dokumentaciju tako da korisnik nikad ne mora gledati u tvoj kod.

Preporučena struktura:
1. Reci što je u jednoj rečenici
2. Pokaži kako se koristi. Dodaj directory `/examples` s primjerima korištenja koji se mogu pokrenuti.
3. Upute za instalaciju
4. Licenca
