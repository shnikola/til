# Priča

Mnoge stvari se mogu naučiti podučavanjem. Ali neke stvari možemo naučiti samo da ih iskusimo sami, ili posredno pripovijedanjem. Pripovijedanje je najmoćniji alat za prenošenje mudrosti idućoj generaciji.

## Struktura priče

Klasična narativna struktura dijeli priču na 3 dijela:

**Čin I (Uvod)**: postavljamo priču, uvodimo likove i njihov uobičajeni život, postavljamo odnose i karaktere. Zatim dramatični događaj izbacuje protagonista iz uobičajene paradigme ("Inciting incident"). Ovaj incident postavlja pitanja koje ostatak priče pokušava razriješiti.

**Čin II (Razvoj)**: većina akcije. Protagonist još nema potrebne sposobnosti, znanje, opremu ili partnere, pa ih tijekom cijelog čina prikuplja. Pojavljuju se mali konflikti i razriješenja. Kada sakupi sve što treba da odgovori na sveoubhvatno pitanje, počinje posljednji čin.

**Čin III (Klimaks)**: glavno pitanje se razrješava i neriješene niti se dovršavaju. Dobijamo trenutak refleksije nad likovima uz koje smo se vezali tijekom priče.

## Lik junaka

Klasični junak je lik koji je bolji od nas u svakom pogledu, često s jednom izvanrednom sposobnosti po kojoj se ističe. Ali s tom posebnošću dolazi i unutarnja borba. Pošto je više od običnog čovjeka, pokušat će promijeniti svijet (mogu biti sebični ili nesebični razlozi, npr. Prometej); pošto je nemoćniji od bogova, neće uspjeti. To je tragični aspekt junaštva koji se ne može izbjeći.

Za neke je to realizacija da ih njihovo junaštvo izolira od ostatka svijeta; za druge borba s neuspjehom koji nikad nisu doživjeli (npr. Ahilej plače nad mrtvim Petroklom). Trenutak kada postanu svjesni svoje tragedije je trenutak osobnog razvoja.

Dok su njihovi uspjesi univerzalni, njihove su patnje ljudske. Tek kada se pomire s tim da nisu svemoćni, mi kao publika shvaćamo koliko su njihovi trijumfi impresivni.
