# Žanrovi

## Fantastično

Tzvetan Todorov, bugarski sociolog i književni kritičar definirao je fantastično na sljedeći način. Kada iskusimo događaj koji se ne može objasniti zakonima našeg svijeta, imamo dvije opcije: ili smo žrtve iluzije svojih osjetila (tj. zakoni svijeta ostaju kakvi jesu), ili se događaj stvarno zbio (tj. svijetom zapravo upravljaju nama nepoznati zakoni). Fantastično je period nesigurnosti prije nego se narativ odlučio za jednu od tih opcija.

Fantastično nam omogućuje koristiti uzbudljivost nadnaravnog makar se bavili suvremenim temama stvarnog svijeta. Ono nas tjera da preispitamo stvarnost.

Da bismo čitateljima omogućili fantastično, tri uvjeta moraju biti ispunjena:
1. Čitatelj mora vjerovati da se narativ događa u svijetu kojeg poznajemo.
2. Likovi u narativu moraju biti zbunjeni događajima poput čitatelja.
3. Čitatelj mora prihvaćati događaje kao dio priče, a ne kao metaforu.

Fantastično po definiciji može trajati tek ograničen period vremena. Likovi i čitatelj će se odlučiti na način da interpretiraju neobjašnjive događaje. Ali moć fantastičnog je da pretvori obično i svakdnevno u mjesto puno misterija i pitanja.

## Detektivski roman

Detektivska priča nastala je 1841. s Poeovim "Ubojstvima u Ulici Morgue". U ovoj priči se prvi put susrećemo s idejom da će čitateljima biti zanimljivo promatrati nekoga kako donosi zapanjujuće logičke zaključke. Conan Doyle je konceptu dao karakter i dubinu s likom Sherlocka Holmesa.

Tako je nastao **Engleski detektivski roman**. Priča je jedna velika zagonetka, s ciljem stvaranja što kompleksnijeg načina da se počini zločin. Roman se bavi višom engleskom klasom, događa se na ljetnikovcima ili seocima u kojima je broj osumljičenih ograničen. Samo ubojstvo je sterilizirano, bez tugovanja ili moralnog zgražanja. Detektivi su često bogati diletanti koji nikad ne traže naknadu za svoje usluge. Policija je često nespretna, ali nikad korumpirana. Društvo uvijek ostaje isto.

U Americi, autori su se počeli suprotstavljati ovoj tradiciji, smatrajući da je detektivski roman postao potpuno odsječen od stvarnog svijeta. **Američki detektivski pulp roman** za glavnog lika uzimaju outsidera, osobu na granicama društva koje se može s lakoćom kretati između viših i nižih slojeva. Susrećemo se s siromašnijim, sumnjivijim stranama društva, prosjacima, pijanicama i prostitutkama koji nisu *red herrings* nego potpuni likovi. Autori su društveni komentatori stvarnog svijeta, ali ne drže propovjedi nego prikazuju stvari kakve jesu, prepustivši čitatelju da donese odluke. Seksualnost postaje nešto stvarnije i sirovije.

Prema Raymondu Chandleru, osnova engleskog romana je konačni rasplet (*denouement*), pravda koja pobjeđuje zločin. Sve što je dovelo do raspleta je manje bitno, isprepleteni put koji vodi do zadovoljavajućeg kraja. Osnova američkog romana je scena. Dobra priča je ona koja dovodi do dobrih scena. Idealni misterij je onaj kojeg bismo čitali čak i ako kraj nedostaje.

## Horor

Da bi horor stvorio strašnu atmosferu, čitatelj mora osjećati užas kojeg likovi proživljavaju. Protagonist mora biti osoba s kojom se možemo poistovjetiti, obična osoba koja se našla nadnaravnoj situaciji (npr. Ripley iz Aliena). Važno je da su likovi slabiji od neprijatelja s kojim se suočavaju, inače se radnja pretvara u akciju.

Likovi moraju imati razlog zašto se suočavaju s užasom, a ne bježe od njega. To može biti zato što nemaju drugog izbora, ali još bolje ćemo se empatizirati ako postoji motivacija zašto nadilaze svoj strah. Likovi moraju biti psihološki ranjivi.

Element koji se često koristi je **izolacija**. Ljudi kao društvena bića su navikli da kolektivno rješavaju probleme. Odvajanje od kolektiva je jedan od najosnovnijih strahova. Izolacija može biti fizička (stanica na sj. polu) ili psihička (nitko nam ne vjeruje).

Osim izolacije, strah proizlazi iz **prošlosti lokacije**. Mjesto u kojem se likovi je jednom bile poprište užasa (asylumi, mesnice, grobnice) što je ostavilo trag u atmosferi.

Istinska strava dolazi iz gubljenja oslonca na racionalnost svemira. Gubljenje kontrole nad našim svijetom, ili gubljenje samog sebe je mnogo strašnije od fizičke prijetnje.

