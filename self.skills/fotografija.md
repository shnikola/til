# Fotografija

## Vrste fotoaparata

*Kompaktni* fotoaparati su najjeftiniji s malim senzorom i ugrađenim objektivom - najlošije su kvalitete i danas su gotovo izumrli zbog pojave smartphonea. Napredniji kompaktni (npr. `Sony Cyber-shot`) mogu biti dobri za specifične zadatke, npr. street-life fotografiju.

*SLR* (Single Lens Reflex) su aparati koji u sebi imaju zrcalo na 45°, tako da u viewfinderu vidiš isto što objektiv vidi. Pri okidanju, zrcalo se sklopi i propusti svijetlo do senzora. Nedostatak je što su zbog pomicanja zrcala bučni i tresu se, pa je teže slikati iz ruke.

*SLT* (Single Lens Translucent) imaju poluprozirno zrcalo koje se ne miče. Većina svjetlosti pada na senzor, ali dio ide u viewfinder gdje se digiralno pojačava. Manji su i lakši. Glavni predstavnik tih aparata je `Sony`.

*SLM* (Single Lens Mirrorless) nemaju zrcalo ni optičko tražilo - sve je digitalno. Zato mogu imati manje kućište, nečujno okidaju i mogu raditi velik broj slika u sekundi.

*Bridge* ("prosumer") imaju ugrađeni objektiv većeg raspona (posebno u telepodručju) i solidnu kvalitetu, ali nemaju mogućnost nadogradnje. Korisni su u dobrim svjetlosnim uvjetima, npr. za planinare i bird watchere.

"High end" oprema najčešće ima isti senzor, ali može izdržati vremenske uvijete, udarce, i puno više fotografija.

## Senzor

Kvaliteta slike ovisi o veličini senzora. Veći senzori će imati bolju kolorističku karakteristiku, manje šuma, i veći dinamički raspon. Veličine senzora su:
* *Full frame* veličina analognog filma, `36x24mm`. Koriste ga high-end aparati.
* *APS-C* veličina oko `23x15mm` (varira), najbolji omjer cijene i kvalitete.
* *Four-thirds* veličina `17.3x13mm`, koriste ga Olympus i Panasonic.

Rezolucija slike određuje samo koliko je slika velika. Npr. `24 MP` je `6000x4000` pixela. Megapixeli ne govore o kvaliteti slike, samo o dimenzijama.

Velika rezolucija ti najčešće ne treba. Slika rezolucije `8 MP` razvija se u `A4` format, `16 MP` u `A3`. Veće od toga teško da ćeš ikad razvijati.

## Ekspozicijski trokut

*Otvor blende* (aperture) količinski regulira protok svjetla, slično kao zjenica oko. Blenda je uređaj unutar objektiva, pa vrijednosti otvora blende ovise isključivo o objektivu.

* Veliki otvor: `1.4, 2, 2.8` koristi za loše svjetlosne uvjete (npr. zatvorene prostore). Postiže **malu dubinsku oštrinu**.
* Srednji otvor: `5.6, 8, 11` koristi najčešće. Objektiv najbolje crta.
* Mali otvor: `16, 22, 32` koristi za dobre svjetlosne uvjete, kad želiš postići **veliku dubinsku oštrinu** (npr. sunce i voda, snijeg, mramor).

*Duljina ekspozicije* vremenski regulira protok svjetla (tj. duljinu ekspozicije). Zatvarač je dio aparata koji upravlja koliko dugo će senzor biti osvijetljen. Mjeri se u djelovima sekunde (npr. `25 = 1/25s`).

* Kratka ekspozicija: `500, 1000, 2000, 4000...` za dobre svjetlosne uvjete, ako želiš oštru sliku nečega u pokretu.
* Srednja ekspozicija: `250, 125, 60` koristi najčešće.
* Dulja ekspozicija: `30, 15, 8, 4` za lošije svjetlosne uvjete. Obavezno koristi oslonac.
* Duga ekspozicija: `2, 1', 2', 4', 8'` za svjetlosne fleke. Ne smiješ imati kontakt s aparatom, obavezno koristi stativ i daljinski okidač.
* Bulb: dok god držiš okidač, otvoren je (digitalni aparati imaju overheating senzor pa se gase nakon pola sata).

*Osjetljivost Filma/Senzora* određuje koliko je svijetlosti potrebno da film proizvede sliku. Mjeri se u `ISO` vrijednostima.

* Niska osjetljivost: `25, 50` imaju samo najkvalitetniji aparati. Koriste se u studijskim uvjetima za izuzetno visoku kvalitetu (npr. reklamna fotografija)
* Srednja osjetljivost: `100, 200, 400, (800)` najčešće koristimo. `800` je jednom bila jako visoka osjetljivost, ali s digitalnih senzora postala je puno upotrebljivija.
* Visoka osjetljivost: `800, 1600, 3200, 6400...` za kratku ekspoziciju u lošim svjetlosnim uvjetima bez mogućnosti dodatne rasvjete (npr. sport, koncerti, vjenčanja). Što je veći ISO, veći je šum, ali i pada opća oštrina, kontrast i zasićenost boja.

Razlika između svake od gornjih dinamičkih vrijednosti naziva se *ekspozicijski korak (EV)*. Za ISO i duljinu on je faktor `2`, a za otvor blende `√2`.

Ako ne znaš što bi stavi blendu `8`, ekspoziciju `125`, ISO `100/200/400`. Ako je premračno:
* povećaj otvor blende -> manja dubinska oštrina.
* povećaj vrijeme zatvarača -> pokreti postaju mutni.
* povećaj osjetljivost -> veći šum.

## Objektivi

Objektivi mogu biti fiksne (*prime lens*) ili pomične (*zoom lens*) žarišne duljine. Prime objektivi imaju bolje karakteristike i svjetlosnu jakost, a zoom su praktičniji za nošenje.

Vidni kut objektiva ovisi o njegovoj *žarišnoj duljini* (F) i *dijagonali senzora* (D). Ovisno o te dvije veličine, dijele se na 3 kategorije.

1. *Širokokutni* objektivi imaju `F < D`. Imaju veliki vidni kut, strmu perspektivu i razvlače prostor. Omogućava povezivanje prvog i zadnjeg plana, ali je prvi plan uvećan. Koriste se za pejzaže, arhitekturu i grupe ljudi.

2. *Normalni* (srednji) objektivi imaju `F = D`. Imaju kut od `50°`, najsličinije ljudskom oku.

3. *Uskokutni* (tele-) objektivi imaju `F > D`. Imaju mali vidni kut, gubi se dojam prostora i stvarna plošna perspektiva - odmah iza točke fokusa je neoštro. Koriste se za snimanje sporta, životinja, koncerata. Portreti se snimaju blagim teleobjektivom.

Za full-frame senzore: `8` riblje oko, `20-24` jaki široki, `28` srednji široki, `35` blagi široki (omiljen za street-life), `50` normalni, `70-135` blagi tele (portretni), `180-300` srednji tele (reportažni), `300+` jaki tele (sportski).
Za APS-C senzor dijeli gornje brojeve s `1.5`.

Kod Canona, EF objektivi su za full frame (crvena točka), a EF-S za APS-C (bijela točka.) Veći objektiv može na manji senzor, ali ne i obratno (inače će slika imati okruglu vinjeta).

Full-frame aparati imaju opciju da koriste manji dio senzora, pa time dobijaju jači teleobjektiv po cijenu manju kvalitete (*)

*Svjetlosna jakost* objektiva je najveći otvor blende koju objektiv podržava. Ovisi o žarišnoj udaljenosti i promjeru objektiva. Označava se kao `1:1.8`, pri čemu je `1.8` otvor blende. Velika svjetlosna jakost je `1.4-2`, srednja `2.8-4`, mala `4.5+`

Na najvećem otvoru blende, objektiv je najslabiji i zna biti neoštar. Ako možeš, radije ga malo zatvori. S druge strane, to je dobar način za testiranje polovnog objektiva - i najlošiji objektiv će raditi dobro na `11`.

### Preporučeni objektivi
* `Canon 50mm f/1.8` je fini portretni objektiv - ima veliku svjetlosnu jakost za tu cijenu.
* `Canon 60mm f/2.8` je dobar makro objekiv (tj. teleobjektiv).
* `24-70mm f/2.8` profesionalni zoom objektiv.

## Dinamički raspon

Dinamički raspon (*dynamic range*) je raspon tonova od bijele do crne koju senzor (ili film) može uhvatiti u jednom okidanju. Ovaj se raspon najčešće primjeti kada fotografiramo tamniji motiv iza kojeg je svijetlo nebo: ili će motiv ispasti sasvim crn, ili će nebo ispasti sasvim bijelo. Što je veći senzor, veći je dinamički raspon koji nudi.

*Bracketing* je metoda za zaobilaženje ograničenja raspona. Slikaju se 3 fotografije: s normalnom ekspozicijom, s umanjenom (npr. `-1EV`), i s povećanom (npr. `+1EV`). Zatim se sve 3 softverski spoje u jednu *High Dynamic Range (HDR)* fotografiju koja ima podjednako dobre detalje i u sjenama i u svijetlu. Pritom je bitno da su fotografije okinute s identične pozicije, pa je stativ jako bitan.

Većina kamera podržava *AEB*, Automatic Exposure Bracketing koji će pripremiti sve za bracketing.

## Depth of Field

Ljudski mozak ima savršen autofokus, ali fotoaparat mora odabrati točku koju će izoštriti. Oko odabrane točke se stvara polje oštrine - veličinu tog područja nazivamo dubinska oštrina (*depth of field*).

Dubinska oštrina se povećava:
* što je *otvor blende manji*,
* što je *širi kut objektiva*,
* što je *veća udaljenost* od objekta,
* i što je *senzor manji* (zato su slike s mobitelom oštre).

Portreti koriste plitki fokus, tj. malu dubinsku oštrinu: veliki otvor blende, teleobjektiv, mala udaljenost. Zamućenje izvan fokusa naziva se *bokeh* i nastaje od listića blende. Što je više listića, bokeh se ljepše raspada.

Pejzažna fotografija koristi duboki fokus, tj. veliku dubinsku oštrinu: mali otvor blende (`11+`), širokokutni objektiv, udaljenost. Kada fotografiraš, neka točka fokusa bude `1/3` od tebe, `2/3` od objekta.

## Autofocus

Autofocus može raditi na 3 načina:
* statično (*AFS*, tj. *One Shot* za Canon) fokusira na dodir i zadržava.
* dinamično (*AFC*, tj. *AI Servo* za Canon) kontinuirano fokusira dok god je okidač dodirnut. Korisno kad se objekt kreće.

## Noise

Što je senzor manji, i što je ISO veći, to će šum na fotogorafiji biti izraženiji. U loše osvijetljenim uvjetima, to se ne može izbjeći.

*Image averaging* je jedan način redukcije šuma: umjesto jedne, okine se mnogo fotografija zaredom i izračuna im se prosjek. Ovo će funkcionirati samo za statične motive, ali osim toga radi odlično.

## Svjetlomjer

Svjetlomjer uvijek misli da snimaš sivu i trenutno svjetlo uspoređuje sa srednjesivom bojom na koju je baždaren. Zato ako snimaš samo crnu plohu, dodavat će ekspoziciju dok ne ispadne siva.

## RAW

Senzor vraća RAW, neobrađene podatke. Oni se šalju u procesor koji ih procesira, dodaje efekte i sprema u JPG. RAW podatci sadrže najveći dinamički raspon, najviše boja i tonova, tj. najviše što tvoj sustav može ponuditi. Ali koristan je samo ako ćeš sam procesirati svaku fotografiju.

## Praktični savjeti

Kako znaš da je dobra fotografija? Stavi je u laddicu na godinu dana, ako ti je i nakon toga dobra, dobra je.

Što je motiv statičniji, fotografije moraju biti oštrije.
Portret je oštar kada je oko oštro.

Poluoblačno vrijeme je idealno za snimanje. Digitalni aparati boje prikazuju puno življe.

Kada slikaš portrete, stavi subjekta u hlad. Na suncu se svi zgrče, škilje, ili stavljaju kape i naočale.
