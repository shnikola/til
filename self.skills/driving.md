# Vožnja

Kao početnik, najbitnije je **pomiriti se s tim da si spor**. Promet će se prilagoditi tebi. Ako nekome smetaš, preteći će te. Nigdje ne žuriš.

Sve pogreške koje sam napravio u prvih mjesec dana, dogodile su se jer sam žurio osjećajući pritisak auta iza sebe (uletio u križanje bez prednosti, skoro pregazio pješaka na pješačkom itd).

Gledaj `100 m` unaprijed i prilagođavaj brzinu na vrijeme (semafori, znakovi, pješački prijelazi).

Stvori naviku povremenog gledanja u **srednji retrovizor** i pratiti situaciju iza sebe.

## Paljenje

1. Podesi sjedalo (noge lagano savijene), retrovizore (srednji da vidiš stražnje staklo, bočni da bidiš mali dio svog auta).
2. Veži pojas.
3. Upali motor (stisni kvačilo, mijenjač u neutralno, okreni ključ).
4. Stisni si kočnicu (ako si na nagibu), spusti ručnu kočnicu.

## Brzine

Prilikom mijenjanja brzina, stišćeš spojku kako bi odvojio kotače od motora. Spojku treba nazad **otpuštati lagano** (najbolje prstima s petom na podu), inače će se motor ugasiti.

Budi nježan s mijenjačem. Nemoj ga držati, dovoljno je samo ga lagano pogurnuti u pravom smjeru.

Nemoj mijenjati brzinu **u skretanju ili pri pretjecanju**! Ne želiš si komplicirati situacije u kojima možda moraš brzo reagirati.

`1` brzina se koristi uglavnom za kretanje iz mirovanja. Možeš samo pustiti spojku bez gasa (računalo će dodati gas samo) i auto će se kretati s `8 km/h`. U prometu prebacuješ u `2` odmah nakon par sekundi. Prvu brzinu koristi i za parkiranje.

`2` brzina je za sve gdje trebaš bolju kontrolu: oštra skretanja, uske ulice, zebre ili ležeći policajci. I tu možeš pustiti spojku, i auto će se kretati s `16 km/h`.

`3` i više su za veće ceste. Kako ubrzavaš, osjetit ćeš da motor traži višu brzinu.

Što je veći stupanj prijenosa, veća je brzina okretanja kotača i manja je kontrola nad vozilom.

## Kočenje

Kada se želiš zaustaviti (npr. ispred semafora ili znaka stop), `50m` prije zaustavljanja mekano koči da se broj okretaja ne smanji, i držeći kočnicu prebaci u `2`. To se zove **kočenje motorom**. Da se zaustaviš, stisni spojku do kraja i zakoči.

Kočnica mora biti prva koja će usporiti auto, i potisak na kočnici stvara ugodnu vožnju. Ovo vrijedi za `2`, `3`, `4`, `5` i kretanje na nizbrdici. Iznimka su `1`, `rikverc` i uzbrdica, kada prvo stišćeš spojku, a tek onda kočnicu.

Ako se trebaš naglo zaustaviti, stisni kočnicu i ne diraj spojku. Ako stisneš spojku prije kočnice, kotači se odvajaju motora i auto će zbog inercije poletjeti naprijed. Još gore, ako je poledica, kotači mogu početi različito kočiti, pa će auto plesati po cesti. Što duže držiš nogu na kočnici bez odvajanja spojke, auto će biti stabiliniji na cesti.

## Križanja

Skretanja pod pravim kutom:
- u `2` s laganom kočnicom ako se ne moraš zaustaviti
- u `1` u pola spojke ako si stao (npr. zbog pješaka ili stopa)

U oba slučaja računaj da se ne zaletiš i **propustiš pješake** koji možda prelaze.

Ako skrećeš desno, **zatvori prostor** tj. zakreni prema desno dok provjeravaš možeš li skrenuti, inače ćeš završiti u drugoj traci. Također čekaj da prednji kotač prođe špic rubnog kamena, inače ćeš zagaziti na rubnik.

Što se prednosti tiče:
- ako skrećeš s glavne ceste desno, imaš prednost.
- ako skrećeš s glavne ceste lijevo, propuštaš sve iz suprotnom smjera.
- ako skrećeš sa sporedne na glavnu cestu, propuštaš sve na njoj.
- ako ulica nema znakova, gledaj samo desnu stranu i njih propuštaš (čak i ako ideš samo ravno).

Ako se vozilo dolazi iz susjedne ceste i na putanji je da se sudari s tobom, uvijek će biti na istom mjestu u tvom vidljivom polju, pa neće stvarati dovoljno kretanja da ga primjetiš! Zato uvijek **uspori prije križanja** i dvaput pogledaj lijevo-desno.

## Kružni tok

Dobro pogledaj **koliko traka ulazi u tok** i drži se svoje. Probaj ući u kružni tok u desnoj traci, jer ćeš lakše izaći.

## Semafori

Ako ćeš prolaziti kroz žuto na semaforu, obavi ti što brže, jer uskoro kreće promet s bočne strane.

Najčešće ne želiš mijenjati brzinu u križanju. Ako si prvi na semaforu, izvuci križanje u `1`. Ako si iza, stigneš prebaciti u `2`.

Za brzi start, dodaj lagani gas sa stisnutom spojkom i tek je onda otpuštaj.

## Vaga

Ključno za kretanje na uzbrdici je ne paničariti. Većina auta može se izdržati penjati se po uzbrdici u prvoj bez gasa. Bitno je samo polagano otpuštati spojku da se motor ne ugasi. Ako se auto baš muči, dodaj mali gas.

Ako je baš panika, digni ručnu. Stisni kvačilo i daj mali gas, pa otpuštaj kvačilo. Kad osjetiš da se guzica auta spustila, spusti ručnu i krenut ćeš.

## Prestrojavanje

Dok planiraš prestrojavanje, drži oko na srednjem retrovizoru. Prije svake akcije daj **žmigavac** i napravi provjeru:

Gledaj **bočni retrovizor** 3 sekunde.
Ako auto iza tebe ne ubrzava, **provjeri mrtvi kut** (pogled kroz prozor) i skreni ako je sve čisto.

**Ne vrti volan dok ne obaviš sve te provjere!**

Nemoj se nikad prestrojavati na križanjima ili ispred semafora. Veća je šansa da će netko pretrčavati ili da se svijetlo promijeni dok okrećeš glavu.

## Pretjecanje

Pri preticanju u dvosmjernoj cesti, želiš što manje vremena provesti u lijevoj traci. Zato uzmi dovoljan zalet u desnoj traci da skupiš dovoljno ubrzanja; prebaci u nižu brzinu i stisni gas da dođeš na što više okretaja, gdje se nalazi najviše snage.

Nikad ne pretječi pri lošim vremenskim uvjetima: kiši, snijegu ili mokrom kolniku.

Dok pretječeš auto ili kamion na autocesti, gledaj u njegov retrovizor. Ako ne vidiš vozačevo lice, ne vidi ni on tvoje vozilo. Promatraj i kotače, po tome najbolje vidiš hoće li promijeniti smjer ili traku.

Kada si ga pretekao, čekaj da vidiš oba svjetla pretjecanog auta prije nego skreneš ispred njega.

## Parkiranje

Kod parkiranja je najbitnije kretati se sporo i gledati retrovizore. Lagano otpuštaj spojku i manevriraj u pokretu. S druge strane, brzo motaj volan.

Ako parkiraš na nagibu, drži kočnicu iznad kočnice cijelo vrijeme. Lako se desi da auto poleti, a mjesta je malo.

Ako je mjesto s lijeve strane, parkiraš na **nos** (npr. uz auto A):
1. Daj lijevi žmigavac, i kad ti je **tijelo** u ravnini s **početkom auta A** motaj puni lijevi.
2. Čim si ušao u mjesto, izravnaj kotače i nastavi naprijed.
3. Kad izlaziš, moraš **izaći cijelim autom** prije nego počneš skretati.

Ako je mjesto desne strane, parkiraš **na dupe** (npr. uz auto A):
1. Drži se sredine ceste.
2. Kreni unazad i gledaj iza sebe. Kad ti je **zadnji kraj** na **početku auta A**, brzo motaj puni desni. Pogledaj lijevi retrovizor (da ne udariš nekoga tko te obilazi), gledaj desni retrovizor da ne udariš A.
3. Kad si cijeli ušao, izravnaj kotače i pogledaj unazad jesi li ravno.
4. Kad izlaziš, moraš **izaći s pola auta** prije nego počneš skretati.

Ako je mjesto **bočno** (npr. iza auta A), pomoli se i:
1. Budi na `1m` bočno od A, stani tako da vam se retrovizori poravnaju (i da stane još jedan retrovizor između njih). U prolasku procijeni staneš li u to mjesto.
2. Kreni u rikverc i kad vam se **guzice poravnaju**, brzo motaj puni desni i gledaj u lijevi retrovizor (da ne udariš nekoga tko te obilazi).
3. Kada se tvoj bočni štok poravna s njegovim špicem (okrenut si za 45°), brzo motaj lijevo da ispraviš kotače.
4. Vozi ravno unazad ravno dok ne prođeš A (gledaj prednji kraj), onda brzo motaj puni lijevi i gledaj desni retrovizor (rubni kamen).
5. Odi naprijed ili nazad koliko je potrebno da ostaviš malo mjesta oko sebe.

## Tramvaji

Tramvaj ima prednost. Ako prelaziš preko tračnica, provjeri je li tramvaj iza tebe.

Ne smiješ voziti preko žute tramvajske, ali smiješ pred kraj skrenuti u nju. Samo provjeri da li je tramvaj iza tebe prije nego skreneš!

## Vožnja po snijegu

Da izbjegneš proklizavanje, vrlo nježno koči. Stisni kvačilo, i malko pikaj kočnicu dok se ne zaustaviš inercijom.

kad je poledica - nema kočenja, samo spuštaš u 1.

## Gašenje.

1. Stisni kvačilo i kočnicu.
2. Stavi mjenjač u neutralno.
3. Okreni ključ ulijevo do kraja.
4. Prebaci u prvu brzinu (tako će kompresija motora spriječiti kretanje auta)
5. Digni ručnu kočnicu.

Ako si na nizbrdici, još okreni kotače tako da auto ide prema rubu ceste ako nedajbože krene nizbrdo.

## Pucanje gume

Ako ti pukna guma pri većoj brzini, nikako nemoj pritiskati kočnicu ili raditi nagle pokrete volanom!

Umjesto toga, otpusti gas, uključi sva četiri žmigavca, i pod blagim kutom se prebaci u zaustavnu traku. Tek kad ti brzina padne na oko 10 km/h možeš stisnuti kočnicu.

## Dutch Reach

Kad izlaziš iz auta, otvaraj vrata suprotnom rukom (desnom ako si vozač, lijevom ako si suvozač). Tijelo će ti se automatski okrenuti i pogledat ćeš nadolazeće bicikliste ili promet.

## Literatura

* https://www.instruktor-voznje.com.hr/
* http://www.slobc.org/safety/documents/road-survival-guide.pdf
