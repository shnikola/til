# Prehrana

## Jednostavna pravila

Jedi hranu. Ne previše. Većinom biljke.

Ne postoji mnogo dokaza o povezanosti određenih namirnica i zdravlja, ali ovo su osnovna pravila kojih se treba držati:

1. Osnova prehrane treba biti neprocesirana hrana: svježe voće i povrće, meso, ribu i jaja. Kupuj namirnice koje nisu obrađene ili promijenjene na bilo kakav način. Ograniči unos procesirane hrane poput tjestenine, brašna, ukiseljenog povrća ili sireva jer su im umanjene nutritivne vrijednosti. Izbjegavaj jako procesiranu hranu poput čipsa, slatkiša i gaziranih sokova jer imaju vrlo neuravnotežene sastojke, izazivajući neumjereno prejedanje i zdravstvene probleme. Također izbjegavaj hranu koja glumi da je nešto drugo (umjetna sladila, margarin, veggie burgeri).

2. Koristi soli i masti koliko je potrebno da hrana bude ukusna. Nemoj ih potpuno izbacivati - neće ti naškoditi ako si umjeren.

3. Što ćešće jedi hranu pripravljenu kod kuće. Tako bolje kontroliraš kvalitetu namirnica, a i rjeđe ćeš se prejedati.

4. Pij većinom vodu. Budi umjeren s alkoholom, kavom i ostalim napitcima. Odnosi se prema svim napitcima s kalorijama, uključujući i mlijeko, kao prema alkoholu. Možeš ih piti jer ti se sviđaju, ali ne konzumiraj ih kao da su ti potrebni.

5. Što češće jedi s drugim ljudima, pogtovo s ljudima koji su ti dragi. Veća je vjerojatnost da ćeš kuhati, jesti ćeš sporije i bit ćeš sretniji.

Par mudrih izreka:
* "Bolje je platiti u dućanu nego u doktora."
* Kineska izreka: "Jedi do 7/10 sitosti, ostatak ostavi za glad."

## Procesirana hrana

Smeđa, wholegrain riža je zdravija od bijele riže.

Kruh koji osim brašna, kvasca i vode sadrži hidrogeniziranu biljnu mast, šećer, škrob, sirutku, emulgatore i aditive je jako procesiran i treba ga izbjegavati.

## Jesti u društvu

Ljudi su društvena bića. Konzumiranje obroka s drugima nas potiče da jedemo sporije, da jedemo u ugodnijoj i prikladnoj okolini (za stolom umjesto na kauču ili s nogu). Organiziranje zajedničkog jela je zabavno i povezuje nas, kao i dijeljenje i objašnjavanje najdražih recepata.

Kod kuće, dobro je da svi članovi kućanstva sudjeluju u nekoj od aktivnosti prije, za vrijeme ili poslije jela. To uključuje planiranje jelovnika, kupovinu namirnica, kuhanje, čišćenje nakon i razgovor o tome što je bilo ukusno, a što bi se moglo popraviti. Kada svi članovi obitelji rade kao dio tima, razvijaju se razumijevanje i empatija.

## Mršavljenje

Sve dijete, htjele to priznati ili ne, zapravo kontroliraju unos kalorija u organizam. Koje god makrontrijente unosio, ako trošiš više kalorija nego što unosiš, mršavit ćeš.

Preporučeni unos kalorija je `20-30` po kg tjelesne mase. Množi s manjim brojem ako si neaktivan, s većim ako intenzivno treniraš. Za `80kg`, trebao bi unositi `1600 kcal` dnevno.

Makronutrijenti su iduća stvar na koju treba paziti. Oni su jedini izvor kalorija u hrani (ugljikohidrati i proteini `4 kcal/g`, masti `8kcal/g`), ali imaju i druge bitne funkcije

Proteini izgrađuju mišiće i potrebno ih je unositi dovoljno da tjelo ne počne trošiti samo sebe. Daju veći osjećaj sitosti od masti i ugljikohidrata. Unosi `2g` proteina za svaki kg svoje težine. Za `80kg`, trebao bi unositi `160g` proteina dnevno.

Nakon što odrediš unos kalorija i proteina, unosi ugljikohidrata i masti po vlastitom ukusu. Npr. odaberi unos masti između `0.6 - 1.2g` po kg, a kalorije će regulirati ugljikohidrate. Ljudima s većim postotkom tjelesne masnoće bolje odgovara manje ugljikohidrata, a ljudima s manjim bolje odgovara više ugljikohidrata.

## Koliko je 100 kcal

Orašasti plodovi: `15-18g` (14 badema, 10 indijskih, 17 kikirikija). Imaju dosta masti, 50% i više. To je `6-8g` masti.

Ulje: `1 žlica` (sva imaju približno isto). To je `13g` masti.

Voće: `1` jabuka, kruška, ili banana; `2` mandarine, breskve, kivija. To je oko `20g` ugljikohidrata.

Povrće: `80g` graha, `150g` krumpira; `200g` luka, poriluka, mrkve; `300g` brokule; `400g` karfiola, patlidžana; `500g` gljiva, rajčice, paprike.

Povrće koje ima jako malo kalorija: salata, špinat, kupus, krastavci, tikvice, celer, šparoge, repa i rotkvice, češnjak.

Pekara: `1/10` trokut bureka sir/meso; `1/7` malog bureka sir/meso; `1/6` trokuta pizze, većine sendviča; `1/4` kroasana s čokoladom, krafne, muffina; `1/3` slanog klipića, praznog kroasana, štrudle s jabukom; `1/2` puter štangice, žemlje (60g).

Žitarice: `25g` suhe tjestenine; `30g` zobenih pahuljica (100 ml); `40g` većine kruha, malo manje ako je sa sjemenkama; `1` tortilja.

Jaja: `1` jaje (50g) ima oko 80 kcal. Od toga `5g` masti i `6g` proteina.

Meso: `60g` pilećih prsa ili jetrice; `20-50g` govedine, ovisno o masnoći, `70g` lungića, `40g` bifteka.

Mliječni proizvodi: `200ml` 2% mlijeka, `250ml` 1% mlijeka; `200g` 0.9% jogurta; `85g` skute, `30g` sira gaude, varaždinca, brie; `14g` maslaca.

Alkohol: `40ml` viskija, `100ml` vina, `250ml` piva.

Slatko: `20g` čokolade (99% Lindt ili mliječne Milka), `25g` šećera, `30g` meda, `50g` sladoleda od vanilije.

## Suplementi

Većina suplemenata ti ne treba, ali ima ih par koji mogu biti od koristi.

**Kreatin** pomaže u dobivanju mišića i snage. `5g` dnevno je dovoljno. Jeftini kreatin monohidrat je savršeno dobar.

**Whey protein** ništa specijalno, samo praktičan način da uneseš kvalitetan protein u organizam.

**Kofein** povećava izdržljivost i snagu, smanjuje apetit, povećava sagorijevanje masti. `4mg` po kilogramu tjelesne mase. Možeš uzeti 30-60 minuta prije treninga.

**Riblje ulje** sadrži omega-3 masne kiseline EPA i DHA. Smanjuje upale, povećava oksidaciju masti, smanjuje rizik od dijabetesa i raka, dobro za zdravlje srca. Uzimaj `250-500mg` kombiniranog EPA/DHA dnevno, ili jedi masniju ribu (npr. lososa) 2-3 puta tjedno.

**Vitamin D** pomaže kognitivnim sposobnostima, kostima, imunitetu (npr. otpornost na gripu), povećava razinu testosterona. Tijelo sintetizira vitamin D u koži iz sunca, pa ga je dobro uzimati zimi. `1000-5000 IU` dnevno.

**Magnezij** je važan za kontrakciju i opuštanje mišića, i proizvodnju energije. Dobija se kroz svakodnevnu prehranu ali se zna loše absorbirati. Ciljaj na `200-400mg` dnevno.

**Cink** je dobar za imunitet (npr. liječenje prehlade). Većinom ga unosiš dovoljno kroz svakodnevnu prehranu, ali možeš ga dodati ako izbjegavaš crveno meso.

## "Health" foods

Konzumiranjem "zdrave" hrane (npr. organska ili low-fat hrana, maslinovo ulje) i dalje unosiš kalorije. Još gore, zbog dojma da je neka hrana zdrava najčešće ćeš jesti više i unijeti više kalorija nego da si jeo manje zdravu varijantu.

Npr. čaša (350ml) soka od cijeđene naranče sadrži `164 kcal`. Cijela naranča ima `62 kcal`, a od nje ćeš biti mnogo sitiji nego od čaše soka.

# Literatura

* https://www.nytimes.com/2015/04/21/upshot/simple-rules-for-healthy-eating.html
* http://physiqonomics.com/fat-loss/
* http://physiqonomics.com/eating-too-much/
