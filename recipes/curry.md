# Curry

Naziv curry predstavlja različitu stvar u različitim zemljama, ali najčešće se odnosi na jela u umaku s mesom, ribom ili povrćem.

## Osnovni Indijski Curry

* **1 kapulu** isjeckaj i zažuti na ulju.
* **2 režnja češnjaka**, **2cm đumbira**, **1-2 chili papričice** nasjeckaj sitno i dodaj u tavu.
* Dodaj mješavinu začina i kuhaj par minuta.
    * **1 žlica kumina u prahu**
    * **1 žlica korijandera u prahu**,
    * **1/2 žličice chilija**,
    * **1/2 žličice kurkume** (ne zbog okusa, već zbog boje i lakše probave)
* **1 konzervu sjeckane rajčice** dodaj u tavu, miješaj dok ne bude gustoće šalše.

Upgrade prijedlozi:
* Prije kapule poprži **1 žlicu sjemenki kumina**, dodat će zemljani okus hrani.
* Nakon pome možeš dodati **bilo što**: prženu piletinu, bijelu ribu, grah, slanutak, tikvicu. Preferiraj sastojke koje ne treba dugo kuhati ili su već termički obrađeni.
* Kao prilog basmati riža ili obični jogurt

## Curry s pastom (Za veliki lonac)

* **700g piletine**, nasjeckaj, posoli, popapri i poprži na tavi. Izvadi sa strane.
* **2 kapule** i **3 režnja češnjaka** nasjeckaj i zažuti u loncu.
* **pola veće tikve (700g)** nasjeckaj i stavi u lonac,
* **konzervu sjeckane rajčice (400g)** stavi u lonac,
* **svježi đumbir** naribaj i stavi u lonac,
* **150g žute curry paste** (mi smo koristili Cock Brand) stavi u lonac,
* sve polij s **500 ml vode** i ubaci pileću kocku,
* ubaci piletinu u lonac i krčkaj 20ak minuta, dok tikva ne smekša.
* dok se krčka, **250g šampinjona** i **3 paprike** nasjeckaj i poprži na tavi.
* kad tikva smekša, dodaj gljive i papriku, te ulij **200 ml kokosovog mlijeka** pa krčkaj još 5 minuta.
* u tanjure dodaj nasjeckan **mladi luk**

