# Jezik

## Imena

Starozavjetno ime Solomon je zapravo izvorno bilo Šlomo (שלמה). Kako hebrejski nema oznake za samoglasnike s vremenom se izgovor pretvorio u Shəlōmō, gdje je ə super-kratko. Prilikom prijevoda na grčki (septuaginta) došlo je do problema. Grci nemaju slovo Š ni super-kratke samoglasnike pa su ih zamijenili sa sigmom (s) i omicronom (o). Također, grčka imena nisu nikad završavala s *-o*, pa su prevoditelji kraj pretvorili u *-on* da više liči na ime. Tako je nastao Solomon. Slična stvar se dogodila i s Mojsijem (Mosesom) koji je izvorno bio Moshe.

Kad se pisao latinski prijevod, bila je prilika da se uklone grčki nastavci (kako je i Plato, Zeno i sl.), ali Vulgata se vrlo strogo držala Grčkog teksta i imena su ostala.

## Rebracketing

Izvorno "a napron", postao je "an apron". Slično i "a nadder", "an adder".
"An eke-name" (dodatno ime) postao je "a nickname".

"Aligator" je nastao od španjolskog "el lagarto" (gušter).

Mnoge arapske riječi su preuzele i njihov određeni član "al", npr. "al-kuhl" je postao "alkohol".

Čuvši ime Alexandria, Arapi su mislili da je "Al" član: "Al-exandria". Dodatno, u izgovoru su zamijenili "k" i "s", pa su ga zvali "Al-iskandria". Po tome su osnivača grada preveli u "Iskandar", što je i danas arapska varijanta imena Aleksandar.

## Carski rez

Carski rez je dobio ime po Juliju Cezaru koji je dobio ime po carskom rezu. Naime, neki njegov predak se rodio na taj način, pa je obiteljski *cognomen* (kao treće ime) bio Caesar (od *caedere*, rezati). Njegovo ime je uskoro postala titula tj. sinonim za vladara (proširilo se kroz Bibliju: "Daj cezaru cezarovo, a Bogu Božje"), koji se kasnije iskrivio u *kaiser*, *tsar* i *czar*. Tako da carski rez zapravo znači "rezani rez".

## Medvjed

Latinska riječ za medvjeda je *ursus*, grčka je *arktos*, sanskrtska je *rkshas*, a keltska *arto*. Kako čak četiri grane indoeuropskih jezika imaju sličnu riječ, rekonstruiran je proto-indo-europski korijen `*rktho-` ili `*rkso-`.

U južnim krajevima izvorna se riječ zadržala, ali u sjevernim krajevima susrećemo zamjenske riječi. U germanskim jezicima medvjed je *bear*, *baer* i *bjorn* - smeđi. U slavenskim jezicima je *medved*, *niedzwiedz* - jedač meda. U baltičkima je *lokys*, *lacis*, *clokis* - čupavi.

Vjeruje se da je u sjevernim krajevima, gdje je bilo više medvjeda, korištenje pravog medvjedovog imena bilo tabu zbog straha da će ga prizvati, pa su nastali eufemizmi. Medvjed je vjerojatno bio jedno od strašnijih bića s kojim se europljanin mogao susresti. Neki smatraju da je i proto-indo-europska riječ *rkso-* povezana s *rakhsas* (ozljeda), pa da medvjed izvorno znači "the destroyer".

## Boje

Narančasta je dobila ime po voću, ne obrnuto. Tek kada je u 15. stoljeću voće došlo u Europu, narančasta boja se počela tako nazivati. Prije toga, nazivali su je crvenom (zato se ljude narančaste kose naziva crvenokosima)

## Lažni prijatelji

Amerikanka u Meksiku putuje prema Chichen Itzi: “¡Estoy excitada!” ("napaljena sam"). Kad joj objasne pogrešku, kaže: “¡Estoy embarazada!” ("trudna sam").

## Hrvatske novotvorenice

Riječ `udomitelj` je nastala tek 1993., kad je pobjedila na natječaju za najbolju novu riječ časopisa "Jezik".
