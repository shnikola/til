# Hrana

## Povrće

Plodovi postoje kako bi privukli životinje da ih pojedu i rašire sjemenke. Pritom hranjivi dio ploda nije morao biti velik, ali ljudi su kroz stoljeća križanjem stvorili sorte koje su većinom plod, a minimalni dio sjeme.

Npr. najraširenija sorta banane danas, Cavendish, gotovo uopće nema sjemenja, dok je *Musa Acuminata*, predak banane, ima goleme crne sjemenke i sasvim malo mesa, ili *Musa balbisiana* koja je poput škrobastog kiwana.

Prve lubenice uzgajane u Egiptu 3000 godina pr.ne. bile su veličine teniske loptice, tvrdog i gorkog mesa. Još su krajem 17. stoljeća lubenice izgledale mnogo drugačije nego današnje, o čemu svjedoče ulja na platnu poput one Giovanni Stanchija.

Brokula, cvjetača, prokulice, kupus, raštika i kelj su sve kultivari divljeg kupusa (*Brassica oleracea*). Od nje je kultiviran kelj, a zatim i ostale sorte, svaka od nabrijavanja određenog dijela biljke (lista, vršnih ili stabljičnih pupoljaka).

Preteča kukuruza, *Teosinte*, je imao tek 5-12 sjemenki obloženih čvrstom ljuskom koju je trebalo kuhati. Čini se čudno da je to netko išao kultivirati, ali zapravo je većina današnjih žitarica sličnije Teosintu nego kukuruzu.

## Kečap

3. st. pr.ne., Jugoistočna Azija. U sušnim razdobljima jezera i rijeke presuše, i javlja se potreba ze prezerviranjem ribe. Metoda koju koriste je da ribu pokriju rižom i solju, stave je u košaru i pristinu velikim kamenom. Nakon 3 mjeseca, laktofermentacija ukiseli ribu i sačuva je. Riža se od kiseline rastopi, pa se sastruže i baci, a riba ima okus kao današnja šunka.

Kinesko carstvo uskoro pripaja jugoistočne regije Azije, pa se jela s fermentiranom ribom šire po carstvu i susjednim zemljama. Nastaju različite varijante fermentiranog ribljeg sosa. Geografski se može odrediti crta južno od koje se fermentiraju riblji proizvodi, a sjeverno od koje se fermentiraju proizvodi od soje (npr. tofu).

U 8. st. fermentirana riža s ribom stiže u Japan gdje se naziva narezushi. U 18. st. počinje se koristiti ocat umjesto mliječne kiseline, pa riža više nije odvratna i može se jesti. U 19. st. s razvojem metoda hlađenja, riba se više ne mora fermentirati nego se jede svježa. Tako nastaje moderni oblik sushija.

U 17.st. Britanci i Nizozemci stižu u Kinu po začine, svilu i porculan. Svježe vode nema na brodu, pa Mornari piju pivo i vino, ali oboje se kvare na tropskim vrućinama (hmelj se još nije počeo koristiti). U Indoneziji pronalaze alkoholni destilat palminog vina (arrack, arapski za "znojenje"), prvo komercijalno proizvedeno destilirano piće na svijetu. Jako je popularno u britanskoj mornarici jer se ne kvari na vrućini, a ako ga dodaš u vodu ubija bakterije. Mornari dodaju limete (koje inače nose protiv skorbuta) i tako nastaje prvi koktel (punch).

Dok kupuju velike količine bačvi arracka, mornari uzimaju i nekoliko bačvi jeftinog lokalnog ribljeg sosa. U jednom od dijalekata taj sos zove se *ke-chiap* (slana riba + sos). U Londonu je on vrlo egzotičan i uskoro postaje jako popularan i skup. Kako bi se doskočilo visokoj cijeni, kuhari smišljaju recepte za lažni kečap.

Prvi recepti koristi pivo, muškatni oraščić, klinčiće, papriku, đumbir, ljutiku i gljive. S vremenom se dodaju slaniji sastojci (kečap od slanih inćuna) i glutamati (kečap od oraha). U 19. st. rajčice stižu iz Meksika, pa nastaje varijanta kečapa od rajčice. Sredinom stoljeća šećer postaje jeftiniji i zamjenjuje inćune u receptima (Amerikanci dodaju puno puno šećera).

Zašto danas na Heinzovim bocama piše "Tomato Ketchup", jer je to bila samo jedna od mnogo varijanti.
