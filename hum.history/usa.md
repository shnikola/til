# Sjedinjene Američke Države

## Albion seed

Na prve američke koloniste se najčešće gleda kao na homogene Engleze, ali zapravo su pojedine dijelove zemlje naselile različite grupe specifičnih vjerskih, klasnih i filozofskih uvjerenja. Povjesničari poput Davida Fischera smatraju da se u tim razlikama može pronaći objašnjenje za trenutnu političku situaciju u Americi.

**Puritanci** su bili kalvinistička sekta koja se odmetnula od Engleske crkve i 1620-ih naselila koloniju New England na prostoru današnjeg Massachusettsa. Došli su u Ameriku dijelom jer su bili protjerani, ali uglavnom da pobjegnu iz legla grijeha kojim su smatrali Englesku.

Prakticirali su posebno strogu i poduzetnu vrstu kršćanstva u kojem je zabava bila najstrože zabranjena. Gubljenje vremena je bilo doslovno zakonski kažnjivo. Osim poznatog grimiznog "A", imali su i "B" za blasfemiju, "C" za counterfiting, "D" za drunkenness itd.

98% muškaraca bilo je oženjeno (u usporedbi s 73% u engleskoj). Obitelj u Massachusetsu 1730. imala je u prosjeku 9.7 djece. Zakon je nalagao da svi žive u obitelji - gradski službenici bi tražili samce i tjerali ih da se pridruže obitelji pod prijetnjom zatvora.

90% puritanskih imena su uzeta iz Biblije. Neki puritanci su se posebno ponosili odabiranjem opskurnih imena kao što je "Mahershalalhasbaz"; drugi su odabirali pojmove koji nisu imena poput "Mene Mene Tekel Upharsin"; treći su odabirali nasumičnu riječ poput "Maybe" ili "Notwithstanding".

Puritanska kuhinja se bazirala na stavljanju mesa i krumpira u vodu i neumornog kuhanja, bez ikakvih začina. Tipični tjedan počeo bi u crkvi koja je istovremeno bila i gradska vjećnica. Građani bi redom objavljivali svoje grijehe, pužući po podu i moleći za oprost. Zatim bi svećenik održao dvije dvosatne propovjedi zaredom. Cijeli grad bi proveo 6 sati stojeći u ledenoj crkvi (nije bilo grijanja) s puškama u rukama (po zakonu si morao biti naoružan, za slučaj da indijanci prekinu misu), slušajući kako će završiti u paklu dok golemo oko, jedini ukras u crkvi, gleda u njih.

Ukratko život Puritanaca je bio grozan. Ali s druge strane, njihovo društvo je bilo fantastično ustrojeno. Imali su najnižu stopu maloljetničkih trudnoća u zapadnom svijetu; upola manju stopu ubojstava od ostalih kolonija; razlika najbogatijih i najsiromašnijih je bila minimalna - zakon je obvezivao građane da pomognu svakom potrebitom (Puritancu).

Odluke su se donosile kroz gradska sijela u kojima je svatko imao pravo glasa. Žene su imale veća prava nego u većini ostatka svijeta, a obiteljsko zlostavljanje se strogo kažnjavalo. Donijeli su i prvi zakon o obaveznom javnom obrazovanju (The Old Deluder Satan Law) i pismenost među Puritancima je bila dvostruko viša nego među ostalim Englezima.

Iako se čini distopijski iz današnje perspektive, Puritanci nisu vidjeli manjak slobode kao problem. Zapravo, "slobodu" su shvaćali kao slobodu od ometanja i grijeha, a ne slobodu da se odmaraš koliko želiš.

**Kavalieri** su bili pripadnici britanskog plemstva pod kraljem Charlesom I. Nakon što su preostali engleski puritanci 1640ih digli pobunu, smaknuli kralja i preuzeli vlast, kavalieri su pobjegli u novoosnovanu koloniju Virginiju.

Plemići dakako nisu htjeli obavljati manualne poslove, pa su sa sobom doveli desetke tisuća zaduženih sluga - preko 75% doseljenika u Virginiji došlo je kao posluga plemstva. Neki su došli s dogovorom da će biti oslobođeni duga nakon što odrade određeni broj godina; ostali, posebno žene, su bile otimane iz engleske i prodane u roblje. Ali nakon nekog vremena, bijele sluge su ili umrle ili dobile slobodu, pa su aristokrati prešli na uvoz crnih robova prema Karipskom modelu. Tako nastaje slavno robovlasništvo američkog juga.

Virginia je sušta suprotnost Massachusettsu. Stopa ubojstva je golema, i građane se aktivno potiče da i najmanju povredu ponosa rješavaju dvobojima (za bogate) i nasiljem (za siromašne). Opsjednuti su s kockanjem, bilo na utrke, konje, usjeve ili čak na vremenske prilike. Kuhinja im se sastoji od raskošnih gozbi baziranim na svim vrstama životinja. Crkvene propovjedi traju 20 minuta uvrh glave.

Južnjaci ne žive u gradovima - zbog razvedenosti rijeka nema potrebe za centralnim trgovinskim hubom. Umjesto toga, osnovna jedinica je plantaža na kojoj žive vlastelin i njegova obitelj, sluge, robovi, i razni gosti koji se uđabljuju pod drevnom navadom gostoljubivosti.

Kavalijeri nisu slučajno bili šupci. Kultura ih je pažljivo odgajala da postanu šupci. Temperamentna i glasna djeca su ohrabrivana i nagrađivana, pod objašnjenjem da je snažan karakter ključan za plemićki život.

**Kvekeri** su protestanska sekta nastalo sredinom 17. st. Kao i Puritanci, smatrani su hereticima i proganjani. Najpopularni quaker, William Penn, bio je iznimno uspješan vojnik i karizmatična ličnost. Tijekom odsluženja kazne zbog hereze dopisivao se s kraljem Charlesom II. kojem se toliko svidio da mu je pri izlasku iz zatvora poklonio dobar dio istoka SAD-a - prostor koji je Penn nazvao Sylvania, ali svi su inizistirali da se nazove Pennsylvania.

Kvekeri su vjerovali da su ljudi u suštini dobri i da su povezani s Bogom i bez svećenićkih rituala ili izučavanja biblije - dovoljno je slušati svoju savijest i biti pristojan. Nisu radili razliku među klasama - svima su se obraćali s "Prijatelj". Zauzimali su se za pacifizam, jednakost spolova i rasa, i slične ideologije koje su liberalne danas, a kamoli u 1650. Zbog vlastite progonjenosti, bili su iznimno tolerantni prema svim religijama, pa čak i kad su se našli u poziciji moći (za razliku od Puritanaca).

Imali su i sreće - njihovi pacifistički stavovi bi ih odveli u propast u gotovo svakom drugom dijelu Amerike, ali indijanska plemena u dolini Delawarea su bila miroljubiva koliko i kvekeri. Pomoglo je i što je Penn naučio Algonquin kako bi mogao pregovarati s indijancima na njihovom jeziku.

Kvekeri su se zalagali za jednakost žena, uključujući i držanje propovijedi, što je za to vrijeme bilo skandalozno. Istovremeno, po pitanju seksa su bili konzervativniji i od Puritanaca. Doktori su imali problema s liječenjem kvekera koji su sve između vrata i struka nazivali "stomak" a od struka do stopala "gležnjevi".

Imali su iznenađujuće moderne ideje o odgoju djece, štiteći i ugađajući djeci u vrijeme kad su ih svi odgajali batinama. Nisu cijenili škole, jer su smatrali da previše obrazovanja guši Unutarnje Svijetlo. Prvi su zamijenili kompleksne Britanske običaje pozdravljanja prema društevnom rangu s neutralnim ekvivalentom - rukoavnjem. Bili su moderni i po pitanju zabrane okrutnosti prema životinjama. S druge strane, protivili su se svim sportskim aktivnostima - grad Morley je zabranio utrke nazivajući ih "unfruitful works of darkness".

Pennsylvania je imala dug period prosperiteta - imala je najbogatiju agronomiju od svih kolonija, a Kvekeri su bili iznimni trgovci. Čak im je oprošteno nesudjelovanje u Revoluciji jer su uspjeli spasiti američku ekonomiju od propasti tijekom britanskih sankcija. Ali do 1750, Kvekeri su počeli nestajati - bili su toliko tolerantni prema drugim religijama i imigrantima da su prestali biti demografska većina. Kao religija stopili su se s modernim liberalizmom i praktički nestali. Ipak, njihove ideje o slobodi religije, misli i jednakosti su pustile korjenje u Američkom društvu, a otuda se proširile i na ostatak demokratskog svijeta.

## Posljednji amandman

Dvadeset sedmi amandman Američkog ustava zabranjuje stupanje zakona koji će mijenjati plaću članova kongresa prije nego trenutni mandat završi. Iako je postao dio ustava tek `1992`, James Madison ga je predložio za ratifikaciju prijedlog još `1789`. Deset njegovih prijedloga je uvršteno u ono što će postati Povelja o Pravima (*Bill of Rights*), ali ovaj amandman nije prihvaćen od dovoljno država.

Ta činjenica je ostala zaboravljena do `1982`, kada je Gregory Watson, 19-godišnji student Teksaškog sveučilišta napisao seminar u kojem iznio tezu da se spomenuti amandman i dalje može ratificirati. Od asistenta je dobio trojku, a nakon neuspješnih apeliranja profesorici, odlučio je pokrenuti nacionalnu kampanju da se dovrši ratifikacija. Amandman je uspješno prihvaćen `1992`, stvorivši rekord u dužini trajanja ratifikacije od 202 godine i 7 mjeseci.
