# Europska povijest

## Perzijanci

Perzijsko i Bizantsko carstvo su `532.` sklopili tzv. "Vječni Mir", nazvano tako jer se očekivalo da će trajati zauvijek. Trajao je 8 godina. Nakon tog rata, sada malo manje optimistični, Bizant i Perzija su nazvali svoj novi sporazum "Petedesetgodišnji mir". On je trajao 10 godina.

## Tursko carstvo

Tijekom opsade Beograda `1456` od Mehmeda II, papa Calixtus III naložio je da sve katoličke crkve zvone u podne kako bi pozvale vjernike da mole za branitelje grada. Dok je nalog stigao do ostatka Europe, Beograd je uspješno obranjen, i nastavilo se zvoniti u čast pobjede. Pošto papa nikad nije povukao zapovijed, zvono u podne je postalo običaj u katoličkim i protestantskim crkvama.

## Ugarsko carstvo

Mađari na kruni imaju križić. U 17 stoljeću netko je zatvorio kovčeg bez da je ispravno spremio krunu unutra, pa se križić iskrivio. I dan danas se kruna crta s iskrivljenim križićem.

## Moda

Na muškim sakoima se ne zakopčava najdonji botun jer je engleski kralj Edward VII postao predebeo da ga zakopča, pa je ostatak dvora počeo raditi isto. Uskoro se ta moda proširila na kolonije.

## Malteški vitezovi

**Hospitalci** (ili Ivanovci, po samostanu u Jeruzalemu gdje su nastali) su katolički viteški red nastao krajem 11. stoljeća. Hospitalci nisu bili bijesni konjanici kao Templari, već su se više bavili pomaganjem hodočasnicima i bolesnicima. Do 13. stoljeća kršćani gube moć u svetim zemljama i oba reda završavaju u izbjeglištvu i u potrazi za novim hobijima. Templari su se preusmjerili na bankarstvo i otkrili da kreditiranje kralja Francuske nije sjajno ako te dugove ne možeš nekako utjerati. Hospitalci su se preusmjerili na pomorstvo i postali jedna od najjačih mornarica na Sredozemlju.

Hospitalci s podrškom Francuske i Španjolske idućih 300 godina zaustavljaju Osmansko širenje na zapad. Mehmed II ih je s 70.000 vojnika pokušao otjerati s Rodosa, ali 4000 vitezova ih je odbilo. Tek ih je Sulejman Veličanstveni pobjedio `1522` s 200.000 vojnika, ali je dopustio preživjelima da se povuku na Siciliju.

Nakon 7 godina seljakanja po Europi, španjolski kralj im je pristao iznajmiti **Maltu**, po cijeni od jednog malteškog sokola godišnje (da, živog sokola). Hospitalci su od Malte napravili utvrđeni otok, i idućih 200 godina bili papina privatna mornarica, boreći se s gusarima, robovlasnicima i Turcima. Turci su poslali 40.000 vojnika u "Veliku opsadu Malte", ali su se Hospitalci, boreći do posljednjeg čovjeka, uspjeli obraniti.

Hospitalci su postojali kao samostalna država na Malti do `1798`, kada ih je Napoleon, na putu za Egipat, izbacio s otoka. Britanci su 3 mjeseca kasnije izbacili Francuze, ali nisu bili raspoloženi za predavanje otoka nazad vitezovima. Red se raspršio po Europi, te našao utočište u Rimu, gdje su se opet fokusirali na humanitarni rad. U Prvom i Drugom svjetskom ratu upravljali su ambulantnim vlakovima i medicinskim bataljunima, donekle povezani s talijanskom vojskom.

Nakon Drugog svjetskog rata, Italija je potpisala mirovni ugovor po kojim se strogo ograničava njena vojna snaga. Ali kako odnosi zapada i Rusije zahlađuju, SAD shvaća koliko su im potrebni saveznici u Europi. Žele slati avione Italiji, ali po ugovoru smiju imati samo 400 aviona, i ništa slično bombarderu. Srećom, netko se sjeti Malteškog reda.

Hospitalci u tom trenutku nemaju zemlje, ali ih se zbog kompliciranih međunarodnih zakona i dalje smatra nezavisnom državom, i to državom koju ne ograničava nikakav mirovni ugovor. Talijani im prosljeđuju svoju zračnu silu, i tako Hospitalci od 1940. do 1950. postaju jedna od najmoćnijih zračnih sila u Europi. S vremenom se ugovori ispeglaju, i sve se brzo vraća Italiji. Ali Malteški vitezovi i danas imaju neovisni status, izdaju svoje putovnice, imaju valutu, i trajni su promatrač u UN-u. Čak su dobili i mali dio Malte nazad.
