# Analytics

Poanta analitike je učenje. Ali prvo moraš odlučiti što želiš naučiti, odnosno kako ćeš to mjeriti. Prije nego što počneš raditi na proizvodu ili kampanji, odluči što želiš naučiti, i tek onda započni eksperiment.

Svatko voli vidjeti dashboard s velikim brojevima, ali većina brojki koje se stavljaju ne služe ničemu. Npr. ukupan broj registriranih korisnika je samo vanity metric - ni po čemu nam ne pomaže, a uvijek će rasti. Umjesto toga, koristi tjedni broj registriranih, pomoću kojeg možeš lakše pratiti trend.

Dashboard metrike bi trebale omogućiti brzo uočavanje neuspjeha. Koristi vremenski interval u kojem ćeš proučavati podatke (što si manji možeš dopustiti, to bolje). Podijeli metrike poput ukupne zarade na djelove prema odgovornosti timova (npr. zarada od privatnih i od business korisnika).

Izaberi "north star" metriku koja ti je trenutno najbitnija i fokusiraj se na nju. Ako sakupljaš sve živo, nećeš znati gdje početi s analizom.

Čak i ako koristiš vanjske alate poput Google Analyticsa ili Mixpanela, drži kopiju podataka lokalno (ili se barem osiguraj da tool ima export raw podataka). Nikad ne znaš kada će ti zatrebati query kojeg tool ne omogućuje.


# Literatura

* https://segment.com/academy/
